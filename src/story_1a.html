<!DOCTYPE html>
<html lang="pl">
<head>
  <meta charset="UTF-8">
  <link rel="stylesheet" href="style_story_1.css">
  <link rel="stylesheet" href="https://fonts.googleapis.com/css?family=Aboreto">
  <meta name="viewport" content="width=device-width, initial-scale=1">
  <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
  <title> Morgan's story </title>
</head>

<body>

<header>
  <div class="logo_space">
    <a href="homepage.html"><i class="fa fa-file-text-o" style="font-size:20vh; text-indent: 1vw" id="log"></i></a>
  </div>
  <div class="title">
      <h1> <a href="homepage.html" class="title_hpg"> MY HUB </a> </h1>
      <h4> <a href="story_1.html" class="story"> Morgan's story </a></h4>
  </div>
</header>

<div class="container">

  <main>
    <div class="text">

<h3> 1. Kai </h3>
      <h5> "THIS IS NOT A LOVE STORY" </h5>
      <p class="date"> <i> <small> wiosna, 2015 </small></i></p>
      <p>
        Morgan wlewała w siebie alkohol bez opamiętania. To nic, że nawet jej nie smakował. To nic, że
        zbliżała się niebezpiecznie do punktu, w którym najbezpieczniej było się położyć wygodnie i
        zasnąć i spać, spać jak najdłużej i nie myśleć o konsekwencjach picia bez umiaru, które i tak
        zawsze dochodzą rano do głosu, domagają się, by je poczuć. <br>
      <br>
        Nie sposób zliczyć z iloma osobami tańczyła tej nocy na parkiecie w klubie. Światła i dym idealnie
        współgrały z dudniącą muzyką, która czasem wpadała w dość alternatywne, a czasem
        surrealistyczne brzmienia. Nie trzeba było nic brać, by poczuć w sobie te fale, by bąbelki adrenaliny
        buzowały w krwiobiegu, by serce zdawało się bić razem z basem, w ten sam rytm. <br>
      <br>
        Dziś miała dobry dzień i, najwidoczniej, żołądek ze stali. Mimo to, około północy przestała pić. <br>
      <br>
      Godzinę później wyszła na dwór odetchnąć. Musiała się pilnować by nie dopadł jej jej zwyczajowy
      imprezowy zjazd. <br>
       <br>
      Zapaliła papierosa i usiadła na pobliskim murku obok sympatycznie wyglądającej różowowłosej
      nastolatki. Ta dziewczyna o delikatnej urodzie i drogim telefonie trzymanym w jednej ręce,
      podpierająca się drugą, ta dziewczyna ubrana w jasnoróżową koszulkę i dżinsy, z ustami
      pomalowanymi pastelową szminką, mogła być jej remedium na zjazd. <br>
        <br>
      Morgan uśmiechnęła się do siebie i przygryzła wargę. Spojrzała jeszcze raz na szczupłą, na oko
      wyższą od niej dziewczynę i wyciągnęła paczkę papierosów w jej stronę, nie mówiąc ani słowa. Ta
      uniosła głowę znad telefonu i napotkała zachęcający wzrok Morgan. Uśmiechnęła się do niej i
      wzięła papierosa, którego Morgan usłużnie podpaliła, wciąż się nie odzywając. Mimo ubogich
      umiejętności interpersonalnych i trudności z przekuwaniem myśli w słowa, czasem udawało jej się
      zjednać sobie osobę lub dwie. <br>
        <br>
        - Masz jakieś imię? - spytała różowowłosa, zaciągając się i chowając telefon do tylnej kieszeni
        spodni. Morgan mimowolnie spojrzała za jej ręką, przez myśl przemknęło jej pytanie, jak do
        cholery on się tam zmieścił. <br>
        <br>
        Nie czas na to, zrugała się w myślach. <br>
        <br>
        - Morgan - przedstawiła się w końcu, strzepnęła popiół i zeskoczyła z murku, czując nagły
        przypływ energii. Dziewczyna zrobiła to samo. <br>
        <br>
        - Kai. Jesteś stąd? <br>
        <br>
        Morgan pokręciła głową przecząco, oparła się plecami o murek, na którym przed chwilą siedziały.
        Był nagrzany od słońca i wciąż oddawał ciepło. <br>
        <br>
        - Ja też nie. Przyjechaliśmy z klasą na wycieczkę. <br>
        - Nie mów, że puścili was na imprezę. <br>
        - A, nie. Nikt nie musi wiedzieć - Kai puściła oko, Morgan zaśmiała się krótko. <br>
        - Ale chyba nie przyszłaś tu sama - zaryzykowała Morgan po chwili. <br>
        - Nie, z koleżankami przyszłam. Sama bym się nie odważyła raczej, wiesz, jak się wyda to lepiej
        mieć kogoś, kto ma tak samo przejebane. <br>
        <br>
        Morgan pokiwała głową ze zrozumieniem. <br>
        <br>
        - Masz świetne tatuaże - zauważyła Kai, wskazując na rękaw Morgan. Było go widać, gdyż
        dziewczyna miała na sobie tylko długi, czarny top, którego nigdy nie założyłaby do szkoły. Nawet z
        koszulą na wierzchu. <br>
        - Dzięki - uśmiechnęła się. Uwielbiała swoje dziary, lecz mało kto miał szansę je widzieć. Wielka
        szkoda. Kai podeszła bliżej i przesunęła paznokciem po jednej z nich, serce Morgan nieco
        przyśpieszyło. <br>
        <br>
        - Gdzie nocujecie? - spytała ni stąd, ni z owąd. Kai nie przestawała dotykać jej ramienia,
        odpowiedziała z ociąganiem. <br>
        - Chyba nigdzie… Nie możemy wrócić do hostelu, jest zamykany na noc - odsunęła się o krok i
        cofnęła rękę - Jutro o 9 mamy zbiórkę, więc byle przetrwać jakoś do tej… <br>
        - Och - pokręciła głową Morgan i wyrzuciła dopalonego papierosa - znam lepszy sposób na tę noc
        niż "przetrwać jakoś". <br>
        - Jaki? - spytała Kai zaciekawiona. <br>
        <br>
        Morgan zawiesiła wzrok na stojącej obok niej dziewczynie na moment, po czym wzięła ją pod rękę
        i delikatnie skierowała w stronę klubu. <br>
        <br>
        - Chodź ze mną - powiedziała cicho. Poszły wolnym krokiem z powrotem do klubu. Kai
        usmiechnęła się i skinęła głową. <br>
        <br>
        - A ty - podjęła przed wejściem – co tutaj robisz? <br>
        - Tutaj? - spytała Morgan, otwierając ciężkie, metalowe drzwi. <br>
        - W tym mieście. <br>
        - Ach… - Morgan uniosła głowę i spojrzała na gwiazdy. Dzięki temu, że klub ten był prawie za
        miastem, widać ich było bardzo wiele - Po prostu jestem. <br>
      </p>
      <p class="dots"> (...) </p>
      <p>
        Po prostu była. Tej nocy w tym klubie. Była z nią, nowo poznaną dziewczyną. Przemiłą, zabawną,
        naturalną. Zostały aż do zamknięcia, pożegnały koleżanki Kai i poszły na spacer.
        Wstawał nowy dzień, jakkolwiek wyświechtanie by to nie brzmiało, wyglądało to właśnie tak.
        Świat na nowo się budził, by dać ludziom kolejną szansę. <br>
        <br>
        By dać Morgan szansę na ucieczkę. <br>
        <br>
        Nie zaangażuje się w tę relację, nie ma mowy. Dla niej od początku była to przygoda na jedną
        noc… I owszem, było bardzo miło, dość magicznie nawet, zwłaszcza gdy jej usta dotykały skóry
        Kai, gdy jej palce przeczesywały długie, gęste różowe włosy… Gdy w końcu znalazły się same w
        nieuczęszczanym zaułku tuż obok klubu, gdzie wciąż słychać było muzykę. <br>
        <br>
        Z kolei wszystko wskazywało na to, że Kai mogła się trochę za bardzo tą sytuacją… przejąć? Po
        sposobie w jaki trzymała teraz Morgan za rękę, dziewczyna mogła wywnioskować kiełkujące
        przywiązanie. <br>
        <br>
        Niebezpiecznie się zrobiło, gdy przypadkiem okazało się, że na co dzień mieszkają w tym samym
        mieście. <br>
        <br>
        Morgan uspokoiła galopujące myśli na chwilę. O piątej rano nie wolno jej było spanikować. Nie
        było gdzie uciec. <br>
        <br>
        Poszły nad rzekę i położyły się na trawie. Kai rozłożyła swoją kurtkę tak, że miały ją pod głowami.
        Patrzyły w niebo, senne i szczęśliwe. <br>
        <br>
        Nie trzeba było długo by Kai zasnęła. Morgan odczekała dziesięć minut dla pewności i podniosła
        się powoli. Miała tylko nadzieję, że nikomu nie przyjdzie do głowy skrzywdzić śpiącej dziewczyny. <br>
        <br>
        Nie pozwoliła sobie obejrzeć się za siebie, nie obdarzyła Kai ostatnim spojrzeniem. <br>
        <br>
        Odjechała pierwszym porannym autobusem bez słowa wyjaśnienia. Nie zostawiła nic po sobie w
        nadziei, że dziewczyna nie będzie jej szukać. <br>
        <br>
        Było cudownie. <br>
        <br>
        Ale to nie mogło trwać ani chwili dłużej, mimo że Morgan w głębi duszy bardzo chciała, była
        wystarczająco świadoma swojego destrukcyjnego wpływu na ludzi. <br>
        <br>
        Ludzie oczekują oddania a Morgan w sobie nie miała nic, co mogłaby innym zaoferować na dłuższą
        metę. <br>
      </p>
      <p class="dots"> (...) </p>
      <p>
        W życiu często bywa tak, że coś, co "nie może trwać ani chwili dłużej", ciągnie się za człowiekiem
        jak cień. Och, Morgan, uważaj na przyszłość, czego "bardzo byś chciała", pomyślała dziewczyna,
        wspominając tamtą noc, a także dzień, w którym ponownie skrzyżowały ich ścieżki. <br>
        <br>
        Kai nie chciała zdradzić, w jaki sposób trzy tygodnie później znalazła się dokładnie pod domem
        Morgan. Jakim cudem ją odnalazła. I dlaczego... dlaczego chciała mieć cokolwiek do czynienia z
        osobą, która ją zostawiła, śpiącą i bezbronną, pośrodku niczego. Tego Morgan miała się nigdy nie
        dowiedzieć, lecz mogła się domyślać, i w istocie, domyślała się. Choć było to dość odważne
        założenie z jej strony, jakoby ta dziewczyna, ubrana w białą koszulkę, podarte na kolanach
        dżinsowe spodnie i błękitne trampki, ta dziewczyna o różowych włosach i dziecięcym uśmiechu,
        miała znaleźć się pod tak silnym urokiem Morgan, by dokonać czegoś tak szalonego. Oh, don't you
        think the world of yourself, pomyślała dziewczyna. Like you could have the power to be the
        revolution in somebody's life. Zejdź na ziemię, Morgan. <br>
        <br>
        Zdecydowała jednak zignorować tę potencjalną, a jak się później miało okazać, całkowicie realną,
        czerwoną flagę, i zaprosić dziewczynę do środka. Kai miała jednak coś w sobie... Coś, co później
        kazało Morgan się zastanowić, kto znajdował się pod czyim urokiem. Kto komu nie pozwalał
        odejść. Kto kogo nie mógł wygonić z własnej głowy... <br>
        <br>
        - Uciekłaś z domu? - spytała Morgan patrząc z lekkim zdumieniem, jak dziewczyna o różowych
        włosach rzuca w kąt podróżną torbę i bez skrępowania kładzie się na wznak na jej łóżku. <br>
        - Być może - Kai uśmiechnęła się, krzyżując ręce pod głową i patrząc w sufit. Morgan zaczęła się
        zastanawiać, czy dziewczyna właśnie jej nie testuje, w jakiś dziwny, pokręcony sposób, w tylko
        sobie wiadomym celu. <br>
        - Planujesz tu zostać? <br>
        - Być może - powtórzyła Kai, wciąż z bezczelnym uśmiechem na twarzy <br>
        - A... zamierzamy porozmawiać o naszym ostatnim spotkaniu? <br>
        - Nie - dziewczyna pokręciła przecząco głową. <br>
        <br>
        Morgan usiadła zrezygnowana na krześle zastanawiając się, czy warto grać w tę grę. Nie znała
        zasad. Prawdę mówiąc, nie wiedziała nawet w co tak naprawdę gra. I co jest do zyskania, a co do
        stracenia. <br>
        <br>
        Po dłuższej chwili milczenia dziewczyna stwierdziła, że to dobry moment na papierosa. Nie
        mówiąc nic, ubrała kurtkę i wyszła na balkon. Kiedy tak stała i patrzyła w stronę miasta, mogła
        próbować siebie oszukać, że to, co się przed chwilą wydarzyło jest wytworem jej wyobraźni. Że po
        prostu nie potrafi zapomnieć o tamtej nocy... <br>
        <br>
        Chociaż może to ta noc nie zamierzała pozwolić o sobie zapomnieć. <br>
        <br>
        - Nie będę ukrywać... to jest kurwa nieprawdopodobne - powiedziała Morgan słysząc, jak otwierają
        się przeszklone drzwi balkonu – Nie chcesz mi powiedzieć, jak mnie znalazłaś... właściwie to
        niczego nie chcesz mi powiedzieć. A jednak tu jesteś. Powinnam się domyślić, dlaczego? <br>
        - Tak jest ciekawiej - Kai wzruszyła ramionami - Nie cieszysz się, że mnie widzisz? <br>
        <br>
        Morgan spojrzała na dziewczynę z lekkim niedowierzaniem. Czy istniał jakiś limit rzeczy, którymi
        była dziś zaskakiwana? <br>
        <br>
        - Szczerze... jestem w szoku - wydusiła po chwili, gasząc papierosa i odwracając się w stronę
        różowowłosej dziewczyny, która wciąż kończyła swojego. Przesunęła wzrokiem po jej gładkich
        kosmykach, mimo woli przypominając sobie, jakie to uczucie zanurzać w nich palce. Przewróciła
        oczami w myślach, przywołując się tym samym do porządku. <br>
        - Bo ja się strasznie cieszę - Kai wyrzuciła niedopałek i energicznie przytuliła Morgan. Ta
        wstrzymała oddech pod wpływem silnego uścisku dziewczyny i poczuła, jak całe jej ciało się spina.
        Wdech, wydech, pamiętaj o oddychaniu, uspokój się, myślała gorączkowo. Tak... desperacko
        próbowała się uspokoić, przecież to nigdy nie działa. <br>
        - Tak... ja też - powiedziała w końcu, choć wszystko w niej krzyczało "kłamstwo, kłamstwo". <br>
        <br>
        Lecz Kai widziała to, co chciała widzieć. A widziała tyle, że dziewczyna jej nie odepchnęła i jej nie
        nabluzgała. Cała reszta nie miała znaczenia, liczyło się tylko to, że ją znalazła i mogła być przy
        niej, przy jej osobistej rewolucji.
      </p>
      <p class="dots"> (...) </p>
      <p>
        Dni mijały powoli. Co rano Morgan wychodziła do szkoły, zostawiając śpiącą Kai w łóżku. Co rano
        otrzymywała uroczego smsa od dziewczyny, który z jednej strony poruszał ją do głębi, z drugiej zaś
        powodował niewygodne uczucie lęku. Co rano gasiła ten lęk papierosem i głośną muzyką w
        słuchawkach, siedząc na szkolnym murku i patrząc tępo w przestrzeń. Każdego popołudnia
        pokonywała drogę do domu z duszą na ramieniu, nie wiedząc, co zastanie, czy za drzwiami nie
        będzie na nią czekał widok splądrowanego doszczętnie mieszkania. Choć powinna się
        przyzwyczaić, że każdego popołudnia w mieszkaniu czekała na nią Kai, leżąca na brzuchu na
        niepościelonym łóżku przed szkicownikiem z ołówkami i kredkami rozrzuconymi po pościeli, a
        kilkoma również na podłodze. Rzadziej mogła zobaczyć dziewczynę z ulicy, jak stoi na balkonie ze
        szklanką herbaty i wypatruje kogoś uważnie. Zmuszała się wtedy do przyjaznego uśmiechu i
        odmachania podekscytowanej na jej widok przyjaciółki. <br>
        <br>
        Lecz bywały i takie momenty, gdy cieszyła się, że ma kogoś obok. Co noc mogła położyć się spać
        w ramionach drugiej osoby, przytulać i być przytulaną. Tak po prostu zasnąć i spać bez koszmarów,
        bez budzenia się w nocy z sercem wyskakującym z piersi. Mogła wstać wcześnie rano, usiąść na
        łóżku z kubkiem kawy i głaskać ją po różowych włosach. Wtedy było naprawdę dobrze. <br>
        <br>
        Już drugi tydzień nie wychodziła w nocy na miasto. Nie była pewna jak podejść do tego tematu i
        czy powinna zabrać Kai ze sobą. Nie poruszały wcale kwestii używek, w ogóle niewiele ze sobą
        rozmawiały. Gdy Morgan wracała ze szkoły, a wracała późno, oglądały razem film lub serial i szły
        spać. Dziewczyna szybko się nauczyła, że przy Kai nie jest w stanie skupić się na tyle, by odrobić
        wszystkie zadania będące pracą domową, więc po szkole siedziała w bibliotece. Przez te dwa
        tygodnie byłaby wzorem przykładnego ucznia, gdyby nie papierosy i torba z używkami, którą ze
        sobą nosiła do szkoły, nie ufała bowiem Kai na tyle, by zostawić przy niej swoją najcenniejszą
        rzecz. <br>
        <br>
        Nie mogła jednak dłużej czekać. Zbliżał się termin spłacenia długu, a miała sporo działek do
        przehandlowania. Tego piątkowego wieczora wróciła do domu, jak zwykle, późnym popołudniem. Cisnęła plecak w kąt i od razu wskoczyła pod prysznic, nie zamieniwszy z Kai ani słowa.
        Dziewczyna wydawała się być pochłonięta zawartością swojego szkicownika i Morgan wątpiła, czy
        w ogóle zauważyła jej obecność w mieszkaniu. <br>
        <br>
        Zarzuciła na siebie koszulę w kratę i ciemne dżinsy, zrobiła też makijaż. Tak długo nie malowała
        oczu, że zajęło jej to dwa razy więcej czasu, lecz w końcu uzyskała zadowalający efekt. <br>
        <br>
        - Wychodzę dziś - rzuciła krótko, przechodząc z łazienki do pokoju. Kai podniosła wzrok i
        przewróciła się na plecy. Potarła zmęczone oczy i ziewnęła przeciągle. <br>
        - Dokąd? - spytała <br>
        - Na miasto - odpowiedziała Morgan, po czym dodała, zanim zdążyła ugryźć się w język - Możesz
        iść ze mną, jeśli chcesz. <br>
        - Chcę! - Kai usiadła energicznie na łóżku i uśmiechnęła się szeroko. Morgan westchnęła w duchu.
        O ileż prościej byłoby wyjść samemu, niczego nie tłumacząć. Wrócić późno i nie rozmawiać o tym,
        gdzie się było. Przecież była wolna, tak? A jednak... Nie było odwrotu. <br>
        - Dobrze – Morgan pokiwała głową – Poczekam na ciebie. <br>
        - Już chcesz wychodzić? <br>
        - Tak. <br>
        <br>
        Kai spojrzała na dziewczynę pytająco, lecz ta wskazała tylko głową na łazienkę i mruknęła pod
        nosem - No, idź. <br>
        <br>
        - A dokąd pójdziemy? <br>
        - Na miasto - powtórzyła Morgan, po czym skarciła się w myślach i dodała - Najpierw do Vince'a,
        to mój kolega, który robi dziś u siebie imprezę... potem może do klubu... Szczerze mówiąc, nie
        wiem jeszcze. Zobaczymy jak wyjdzie - wzruszyła ramionami. Kai była zbyt dobrą osoba, zbyt
        miłą by ją zbywać. Nie zasługiwała na to, dlatego Morgan musiała się pilnować i przywoływać do
        porządku, w razie potrzeby. <br>
        <br>
        I tak, jak czekała, aż Kai weźmie prysznic i przygotuje się do wyjścia, Morgan siedziała na łóżku
        wśród porozrzucanych przyborów do rysowania i zastanawiała się, jak pokierować tą sytuacją. Gdy
        dziewczyna w końcu była gotowa, Morgan nie była ani o krok bliżej sensownego rozwiązania.
        Należało więc pozostawić tę kwestię losowi.
      </p>
      <p class="dots"> (...) </p>
      <p>
        Morgan nie wiedziała, czy to jej paranoja, czy rzeczywiście miała na sobie wzrok Kai za każdym
        razem jak przehandlowywała wydzielone zawczasu działki na imprezie u Vince'a. Widziała, że jej
        towarzyszka stara się poznać ludzi, których uważała za znajomych Morgan, lecz, po pierwsze, była
        zbyt trzeźwa na to, by nawiązać z nimi jakiekolwiek porozumienie, a nawet by utrzymać ich uwagę
        na sobie na dłużej niż kilka sekund, zaś po drugie, większość z gości Morgan widziała po raz
        pierwszy w życiu. Najdłużej znała Vincenta, a poza nim może dwie, trzy osoby... Nie przyszła tam
        w celach towarzyskich, o czym Kai przekonała się po kilkunastu minutach spędzonych w tym
        mieszkaniu. <br>
        <br>
        - Idziemy - zawyrokowała Morgan, łapiąc Kai pod rękę - Myślę, że w drugiej lokalizacji będziesz
        się lepiej bawiła - uśmiechnęła się lekko, spoglądając na dziewczynę. <br>
        - Mogłaś mi powiedzieć, po co tu idziemy - Kai przewróciła oczami, na co Morgan zaśmiała się
        cicho i otworzyła drzwi wyjściowe, puszczając Kai przodem. Schody w dół pokonały w milczeniu,
        zatrzymały się na zewnątrz by zapalić papierosa. <br>
        - Pójdziemy teraz do klubu? - podjęła Kai po chwili. <br>
        - Tak. Do Viper - odpowiedziała Morgan, zaciągając się papierosem i patrząc w górę. Łuna światła
        bijąca z miasta sprawiała, że niebo było pomarańczowe i nie sposób było dostrzec gwiazd. <br>
        - I schemat będzie taki sam? <br>
        - Nie. <br>
        - Okej. <br>
        <br>
        Morgan zdawała sobie sprawę z tego, że jej zachowanie może zostać odebrane jako arogancja, lecz
        wynikało ono z tego, że wciąż nie zdecydowała, na ile wtajemniczy Kai w swoją sytuację. Mimo,
        że oczywiście wiedziała, że towarzyszka nie jest głupia i już się wszystkiego domyśliła -
        prawdopodobnie niedoszacowała jednak skali - Morgan nie była w stanie zdobyć się na otwarte
        potwierdzenie przypuszczeń. <br>
        <br>
        Poszły więc razem do Viper, gdzie zamówiły po drinku i zajęły miejsce w głębi sali. Było dość
        wcześnie, więc bez problemu znalazły wolny stolik. Morgan zerknęła na zegarek. Tak, przyszły
        zbyt szybko. Powinna była zaproponować spacer po rynku. Powinna była porozmawiać z
        dziewczyną, oczyścić nieco atmosferę, która, po ostatniej wymianie zdań zdecydowanie zgęstniała.
        Krótką drogę do Viper pokonały w milczeniu. W klubie muzyka grała zbyt głośno by móc
        prowadzić rozmowę. Morgan westchnęła cicho i zamoczyła usta w drinku, spoglądając kątem oka
        na Kai. Dziewczyna miała wzrok skupiony na telefonie, wymieniała się z kimś wiadomościami.
        Morgan odstawiła szklankę na stolik i dała znać towarzyszce, że idzie do toalety. Kai skinęła głową
        i wróciła do pisania. Szczupłe palce zakończone dłuższymi, starannie pomalowanymi na kolor
        bladoróżowy paznokciami stukały prędko w klawiaturę. Morgan odwróciła się i ruszyła w stronę
        przeszklonych drzwi, za którymi znajdowały się toalety i szatnia. Weszła do pierwszej wolnej
        kabiny i oparła się plecami o drzwi, zamykając oczy i oddychając głęboko. Z jakiegoś powodu
        obecność Kai jej ciążyła. Z jakiegoś powodu... ten brak zdefiniowania, co dokładnie je łączy, ten
        brak wyraźnych granic... jakby wszystko było dozwolone a jednocześnie tak... niebezpieczne. <br>
        <br>
        Morgan otworzyła oczy i wyciągnęła z kieszeni woreczek strunowy z malutkimi fioletowymi
        tabletkami, które w tamtym momencie uważała za wręcz stworzone na takie okazje - do
        zatrzymania potoku myśli, do wypłynięcia na powierzchnię wody, do zaczerpnięcia oddechu i
        płynięcia z prądem. Umieściła jedną z nich pod językiem, poczekała aż nieco się rozpuściła i
        wyszła z toalety. <br>
        <br>
        Zanim wróciła do Kai, odnalazła wzrokiem znajomego barmana, któremu sprzedała znaczną część
        swojego towaru. Można powiedzieć, że w niektórych klubach miała swoich "podwykonawców", co
        ułatwiało jej pracę. <br>
        <br>
        Zauważyła, że różowowłosa towarzyszka odłożyła telefon i przygląda jej się z uwagą. Morgan
        podeszła w końcu do Kai i usiadła obok. Wciąż czuła na sobie wzrok dziewczyny. <br>
        <br>
        - Co? <br>
        Kai zaśmiała się krótko i pokręciła głową - Wiesz, powinnam była się domyślić. <br>
        - Hm? <br>
        - No, że jesteś, jak was nazywają... płatnym zabójcą. <br>
        - Tylko, że wykonanie egzekucji jest odroczone - zaśmiała się Morgan. Tak, po tabletkach świat był
        lepszy a relacja z Kai... nie taka straszna, jak to sobie malowała wcześniej. W końcu mogła się
        zrelaksować, czuła, jak jej ciało odpuszcza. Odetchnęła z ulgą. <br>
        <br>
        Dokończyły swoje drinki i wyszły na dwór na papierosa. Morgan podała Kai paczkę i, tak jak
        podczas ich pierwszego spotkania, usłużnie podpaliła. <br>
        <br>
        - Długo już się tym zajmujesz? - zapytała Kai. Morgan zastanowiła się chwilę. <br>
        - Dwa lata. <br>
        <br>
        Kai pokręciła głową z niedowierzaniem - Powiedz mi... jakim cudem przykładna uczennica stała się
        handlarzem narkotyków? <br>
        Morgan wzruszyła ramionami - Siostra mnie wkręciła. Mieszkałyśmy razem... potem ona się
        wyprowadziła, wyjechała do innego miasta, więc potrzebowałam pracy by móc utrzymać
        mieszkanie i siebie. Magda miała znajomości. <br>
        - Nie chciałaś wyjechać razem z nią? <br>
        - Nie - Morgan pokręciła głową - lubię to miasto. <br>
        Kai zgasiła papierosa na murku i odparła - Ja go nie znoszę. <br>
        <br>
        Przez kilka minut stały w milczeniu, Morgan kończyła swojego papierosa. Wiosenny wiatr bawił
        się jej włosami, co i raz zdmuchując je na twarz. Odgarnęła niesforne kosmyki z oczu i spojrzała na
        Kai. Dziewczyna patrzyła w górę, na rozświetlone latarniami niebo. Wyglądała dokładnie tak, jak
        za pierwszym razem... A i Morgan poczuła się tak, jakby los dał jej drugą szansę. Może... może nie
        warto się bać? <br>
        <br>
        - Dlaczego uciekłaś z domu? - podjęła po chwili Morgan. <br>
        - Chcę żyć, Morgan. Od czasu tamtej wycieczki... to była najbardziej szalona noc w moim życiu,
        pierwszy raz gdzieś wyszłam, coś zrobiłam, straciłam kontrolę... Ale musiałam wrócić do domu, do
        codzienności, do udawania grzecznej córki... Teraz nie muszę, nic nie muszę. <br>
        - Rzuciłaś szkołę. <br>
        - Och, i co z tego, tak jest ciekawiej. Jak mi się znudzi, to wrócę. A może zostanę aktorką, modelką,
        czy kim tam jeszcze... A może... - zrobiła wymowną pauzę, spoglądając na Morgan - ...może
        wprowadzisz mnie w swój świat? <br>
        <br>
        Morgan zaśmiała się cicho na ten pomysł. <br>
        <br>
        - Mogłabym - pokiwała głową, choć czuła, w głębi duszy, że to nienajlepszy pomysł. Nie czyń
        żadnych obietnic, Morgan, gdy jesteś pod wpływem magicznych tabletek, będziesz tego żałować,
        pomyślała - Ale w swoim czasie. <br>
        - Szepnij o mnie dobre słowo swoim ludziom. <br>
        - Och, pewnie, i to niejedno, Kai - uśmiechnęła się Morgan i objęła dziewczynę w pasie.<br>
        <br>
        Ostatecznie, ta noc nie była taka zła.
      </p>
      <p class="dots"> (...) </p>
      <p>
        Promienie słońca bezlitośnie przedzierały się przez niedokładnie zaciągnięte zasłony i kończyły
        swoją podróż na twarzy już-nie-śpiącej-ale-wciąż-nieprzytomnej Kai. Dziewczyna jęknęła cicho i
        odwróciła się na drugi bok. Śniły jej się smoki. Albo jaszczurki, tego nie była pewna. I łąka pełna
        kwiatów, w oddali zaś majaczyły szczyty gór otulone chmurkami. Że też ostre światło
        poniedziałkowego poranka musiało zburzyć jej idyllę. <br>
        <br>
        Sięgnęła po telefon i spojrzała na godzinę. Och. Nie poranka. <br>
        <br>
        Było popołudnie, a ona tego dnia była umówiona z Morgan aby ta mogła ją przedstawić swojemu
        przełożonemu. Cholera. Miała jakieś 10 nieodebranych połączeń i z 5 SMSów od przyjaciółki.
        Naraz usłyszała dźwięk przekręcanego klucza w zamku i łoskot otwieranych gwałtownie drzwi
        wejściowych. Morgan wpadła do mieszkania i zatrzymała się przy łóżku. <br>
        <br>
        - Kai, co do cholery...? <br>
        - Przepraszam, przepraszam, przepraszam! Musiałam nie usłyszeć budzika... <br>
        - Myślałam, że coś ci się stało. <br>
        - Przepraszam! - Kai wstała i podeszła do Morgan. Mimo, że widziała, że dziewczyna jest zła,
        przytuliła ją mocno. Morgan nie zareagowała. Kai odsunęła się lekko. <br>
        - Strasznie mi głupio - powiedziała - Chyba jednak wczoraj przesadziłam. <br>
        <br>
        Morgan westchnęła cicho. Nie mogła się gniewać na Kai, przecież nie zrobiła tego celowo. W
        końcu poprzedniego dnia pozwoliła jej poczęstować się zawartością swojej torby nie pilnując, co i
        ile wzięła. A jednak, im bardziej dziewczyna przepraszała, tym odkrywała w sobie większe pokłady
        irytacji. <br>
        <br>
        - W porządku - zmusiła się, by uspokoić przyjaciółkę - Jakoś to załatwię. <br>
        - Bardzo cię przepraszam. <br>
        - Już dobrze. <br>
      </p>
      <p class="dots"> (...) </p>
      <p>
        Morgan musiała się nieźle nagimnastykować, aby odkręcić tę całą sytuację. Ostatecznie udało jej
        się przekonać szefa, by dał Kai jeszcze jedną szansę. Poczuła jednak, że jej reputacja została nieco
        nadszarpnięta, mimo to, z jakiegoś powodu, zależało jej na relacji z Kai. Chciała ją uszczęśliwić.
        Czuła się odpowiedzialna za nią. Cóż to za paradoks - aby sprawić radość Kai, wprowadziła ją w
        świat narkotyków - jeden z bardziej niszczycielskich ekosystemów. Morgan jednak nie postrzegała
        tego w taki sposób. Nie myślała o tym, co będzie dalej. Kai miała życzenie - ona miała je spełnić.
      </p>
      <p class="dots"> (...) </p>
      <p>
        Okazało się, że Kai odnalazła się w narkotykowym świecie o wiele szybciej, niż Morgan
        przypuszczała. Codziennie, gdy wracała ze szkoły, zastawała przyjaciółkę już nie wśród rysunków i
        porozrzucanych wszędzie kredek i ołówków, lecz albo przy stole, skrupulatnie liczącą działki albo...
        nie zastawała jej wcale. Gdy Morgan wracała do pustego mieszkania, dzwoniła do Kai, lecz ta
        rzadko odbierała. Zazwyczaj jednak wracała przed zmierzchem... zawsze naćpana do tego stopnia,
        że nie była w stanie odpowiedzieć Morgan na pytanie, gdzie była. Czasami znikała na dzień - dwa,
        wtedy Morgan zaczynała się niepokoić i wysyłała Kai SMSy, na które dziewczyna odpisywała
        enigmatycznie i z kilkugodzinnym opóźnieniem. Gdy wracała, przepraszała przyjaciółkę i solennie
        zapewniała, że następnym razem będą w kontakcie. Morgan miała okazję przekonać się, ile były
        warte te obietnice, a warte były niewiele. Dziewczyna starała się jednak powściągać emocje. Miała
        ostatnie sprawdziany, ostatnie szanse, by wyciągnąć dobre oceny na koniec roku, więc skupiła się
        na szkole, mając z tyłu głowy oko na Kai i jej poczynania.
      </p>
      <p class="dots"> (...) </p>
      <p class="date"> <i> <small> lato, 2015 </small> </i></p>
      <p>
        Nadeszły wakacje. Morgan wracała ze szkoły po uroczystości zakończenia roku szkolnego.
        Nieśpiesznie spacerowała alejką wśród drzew, zastanawiając się, jak spożytkuje resztę tego dnia.
        Brzęczenie telefonu przerwało jej rozmyślania. Morgan wyciągnęła komórkę z tylnej kieszeni
        spodni i odczytała SMSa od Kai. <br>
        <br>
        "Tęsknię" <br>
        <br>
        Morgan uśmiechnęła się do ekranu. Założyła, że ta wiadomość oznacza, że Kai jest w domu.
        Bezpieczna. Odpisała przyjaciółce. <br>
        <br>
        "Ja też. Niedługo wrócę" <br>
        "Zabierzesz mnie na lody?" <br>
        "Pewnie" <br>
        <br>
        Morgan przyśpieszyła kroku. Mimo początkowego oporu i późniejszych lekkich perturbacji
        związanych z wprowadzeniem Kai w handel, czuła, że już jest między nimi dobrze. Na tyle dobrze,
        na ile było to możliwe. I nawet nie potrzebowała tabletek, by tak sądzić.
      </p>
      <p class="dots"> (...) </p>
      <p>
        Morgan siedziała przy biurku i brzdąkała na gitarze. Już prawie udało jej się skomponować cały
        utwór. Zanotowała coś w zeszycie i wróciła do instrumentu. Zdecydowanie poświęcała zbyt mało
        czasu na muzykę, a przecież tak uwielbiała ją tworzyć i wykonywać. Zwłaszcza, gdy nie miała
        żadnej widowni. Kiedyś, w szkole podstawowej, została zmuszona do występowania przed całą
        szkołą na apelu. Nie dość, że dostała koszmarnie oklepany utwór, to jeszcze pani od muzyki,
        wybitnie surowa nauczycielka o twarzy wiecznie niezadowolonej, patrzyła się na nią świdrującym
        wzrokiem, czy aby na pewno Morgan trafi w odpowiednie dźwięki... Jakby groźny wzrok mógł w
        tej kwestii cokolwiek pozytywnego zdziałać. W każdym razie, od tamtego apelu, Morgan nigdy nie
        wystąpiła przed publicznością, jakąkolwiek, nawet jednoosobową. <br>
        <br>
        Spojrzała przelotnie na telefon i zauważyła, że ma nieodebrane połączenie od Kai, sprzed
        dosłownie minuty. Podniosła komórkę aby oddzwonić, i właśnie w tym momencie rozległo się
        brzęczenie. Odebrała. <br>
        <br>
        - Och, dzięki bogu, dzięki bogu, Morgan, potrzebuję twojej pomocy - usłyszała w słuchawce. <br>
        - Co... Co się stało? <br>
        - Zjebałam, Morgan, sakramencko zjebałam... <br>
        - Co jest? - zniecierpliwiła się dziewczyna. <br>
        - Narkotyki, hmm, to znaczy, pieniądze za nie... Ja, hmm... Nie mam wystarczająco dużo. <br>
        - Jak to? Nie sprzedawałaś ich po cenach, które ci podałam? <br>
        - Tak, ale... hmm... nie wystarczająco dużo. Ja... <br>
        - O matko, Kai, nie mów mi, że zaczęłaś je rozdawać. <br>
        - Nie, nie, to nie tak. Trochę... trochę mnie poniosło i właściwie to... zużyłam wszystko, to znaczy,
        nie wszystko, większość... Chciałam ich spróbować i... nie wiem. To były szalone dwa tygodnie. <br>
        <br>
        Morgan przeczesała ręką włosy, czując, jak ciśnienie skacze jej niebezpiecznie wysoko. <br>
        <br>
        - Kai, co do chuja?! Te dragi nie były twoje, na miłość boską! Musisz za nie zapłacić, z dołu, bo z
        dołu, ale nie ma innej opcji, musisz mieć za nie pieniądze! One są tylko narzędziem, czego nie
        zrozumiałaś? <br>
        - Wiem, wiem, przepraszam! Zjebałam, to już się nie powtórzy, obiecuję. Mogłabyś mi pomóc
        zdobyć trochę kasy? <br>
        - Ile potrzebujesz? <br>
        <br>
        Kai podała kwotę a Morgan poczuła, jak robi jej się ciemno przed oczami. Musiałaby usiąść, gdyby
        już nie siedziała na krześle. <br>
        <br>
        - I nie masz żadnych dragów? - upewniła się. <br>
        - ... przepraszam? - Kai ukorzyła się ponownie, jakby miało to coś zmienić. <br>
        - Kurwa, muszę to przemyśleć. Masz przejebane, dziewczyno. <br>
        - Ja po prostu nie wiem, co mam robić, a mam czas do jutra, jutro spotykamy się ze Steve'm,
        prawda? <br>
        - O Boże, okej. Okej, okej... oddzwonię do ciebie za chwilę, okej, pa - ucięła Morgan i się
        rozłączyła. Przez moment patrzyła na telefon z niedowierzaniem, myśli i wielkie znaki zapytania
        prześcigały się w jej głowie. Swój dług miała odłożony w kopercie, pieniądze grzecznie czekały na
        oddanie ich szefowi. Sprawdziła w torbie ile zostało jej jeszcze towaru i przeliczyła w głowie, ile to
        może być warte. Nie wystarczająco. <br>
        <br>
        Znała swoich przełożonych na tyle, żeby wiedzieć, że nie było innej opcji, jak tylko oddać im pełną
        kwotę na czas. Po prostu nie było innej opcji. <br>
        <br>
        Nagle poczuła się zmęczona, tak bardzo zmęczona. Opadła ramionami i głową na biurko. Skąd, do
        diabła, ma w jedną noc wytrzasnąć takie pieniądze? <br>
        <br>
        A już było między nimi dobrze... Cholera jasna! Morgan w jednej chwili pożałowała całej tej
        znajomości, tego, że pozwoliła sobie na wyjazd do innego miasta, do akurat tamtego miasta, że
        postanowiła zaproponować akurat tamtej różowowłosej dziewczynie papierosa... Jak ona, do
        cholery, ją znalazła?! <br>
        <br>
        Morgan potrząsneła głową, nie czas na przywoływanie pytań, które miały na zawsze pozostać bez
        odpowiedzi. Uniosła wzrok i napotkała drewnianą skrzynkę, stojącą niewinnie na półce... <br>
        <br>
        Ani mi się waż, ostrzegła się w myślach. Przysięgła sobie nie ruszać oszczędności i pieniędzy, które
        zostawiła jej Magda, jeśli nie miała noża na gardle. <br>
        <br>
        Cholera. <br>
        <br>
        Wstała z krzesła i sięgnęła po skrzynkę. Z ciężkim sercem otworzyła wieko. Tak, tyle by
        wystarczyło... <br>
        <br>
        Chwyciła telefon i wykręciła numer Kai. Szybko, szybko, zanim się rozmyślę... <br>
        <br>
        - Halo? <br>
        - Pomogę ci. Wróć tylko do domu. <br>
        - A chcesz, żebym wróciła? <br>
        <br>
        Morgan miała ochotę cisnąć komórką przez okno. Zacisnęła lewą pięść i uderzyła nią w biurko, aby
        opanować niewyparzony język, który aż prosił, by popuścić mu smyczy. <br>
        <br>
        - Kai, jeśli chcesz, żebym ci pomogła, wróć do domu - powiedziała powoli. <br>
        - Okej... przepraszam - rzuciła dziewczyna i się rozłączyła. Morgan odłożyła telefon i wyszła na
        balkon w desperackiej potrzebie puszczenia z dymem wszystkich epitetów, któymi miała ochotę
        uraczyć Kai. <br>
      </p>
      <p class="dots"> (...) </p>
      <p class="date"> <i> <small> jesień, 2015 </small> </i></p>
      <p>
        - Idziemy dziś do kina? <br>
        - Dziś nie mogę - wymamrotała Morgan, ledwo unosząc głowę znad notatek. <br>
        - Jezu, ty nudziarzu, ty kujonie - Kai dramatycznie opadła na łóżko - cały czas się uczysz.<br>
        - Właściwie to przygotowuję referat na jutro - sprostowała dziewczyna, postanawiając jednocześnie,
        że nie da się sprowokować. <br>
        - A nie możesz go dokończyć po kinie? <br>
        - Nie. <br>
        <br>
        Morgan wiedziała, że na kinie by się nie skończyło. Kai wyciągnęłaby ją jeszcze na spacer, potem
        do klubu a potem znów na spacer, który wyglądałby tak, że Morgan musiałaby ją asekurować i
        praktycznie zanieść do domu, gdyż dziewczyna porobiłaby się tak bardzo, że nie byłaby w stanie
        iść samodzielnie. Zbyt wiele razy przerabiała ten scenariusz minionego niedawno lata. Irytowało ją
        to, że musiała pozostać wystarczająco trzeźwa, by zająć się przyjaciółką. A gdy próbowała wyjść
        bez niej, Kai się złościła, i to w taki dziecinny sposób, że gdy Morgan zdarzyło się odwarknąć,
        natychmiast brały ją w obroty wyrzuty sumienia, jakby jej reakcja była niewspółmierna do sytuacji.
        Jakby Kai nie zdawała sobie sprawy ze swojego zachowania lub też nie miała nad nim kontroli,
        niczym dziecko, wobec czego Morgan była na silniejszej pozycji, w której każda próba przywołania
        Kai do porządku wyglądała na przesadzoną, wręcz agresywną. Każda, nawet ignorowanie
        złośliwych zaczepek, nawet spokojne argumentowanie, nawet krótkie i jasne postawienie granicy...
        A w dodatku nic nie działało, nic nie uzdrawiało sytuacji. Ostatecznie Kai przepraszała, lecz w
        odczuciu Morgan były to przeprosiny niewynikające ze zrozumienia, lecz ze strachu przed
        doznaniem krzywdy ze strony przyjaciółki. A Morgan zostawała z olbrzymim poczuciem winy
        zmieszanym z poczuciem niesprawiedliwości. Koniec końców nigdzie nie wychodziły, zamiast tego
        pławiły się w atmosferze gęstej jak budyń... Kilka razy zdarzyło się, że Kai próbowała oczyścić ją
        fizycznym zbliżeniem, przed czym Morgan wzbraniała się jak tylko mogła, wszak nie powinna
        pozwolić Kai dać się wykorzystać w ten sposób. W ogóle, nie powinna przyjmować żadnej formy
        przeprosin, nie powinna gniewać się na Kai, która przecież nie chciała... Nie chciała nic złego.
        Tylko wyjść z nią na miasto. Spędzić z nią czas. Jak ona mogła ją tak odrzucić? <br>
        <br>
        Morgan czuła, jak jej ciało się napina w oczekiwaniu na powtórkę z wakacji. <br>
        <br>
        - Przecież możesz iść ze swoimi znajomymi - rzuciła. <br>
        - Ale ja chcę iść z tobą - odparła Kai. <br>
        <br>
        Ale ja nie chcę iść z tobą, pomyślała Morgan i przeraziła się, jak blisko była, żeby wypowiedzieć te
        słowa. Wzięła oddech, jeden, drugi, po czym wstała z krzesła i podeszła do przyjaciółki. <br>
        <br>
        - No dobrze, chodźmy - rzekła, uświadamiając sobie, że jedyny sposób na uniknięcie kłótni to
        poddanie się woli Kai. <br>
        <br>
        Tylko wyjście do kina. Tylko spacer. Tylko impreza. Chce iść właśnie ze mną, z nikim innym. <br>
        <br>
        Jak to jest, że na powyższą, niewinną prośbę, Morgan zareagowała tak, jakby ktoś obdzierał ją ze
        skóry? Dlaczego musi za wszelką cenę walczyć o to, by nie dać po sobie poznać, że w środku
        szaleje pożar? Skąd ten ogień? Przecież to tak niewiele... Czyżby naprawdę była tak łatwopalna?
      </p>
      <p class="dots"> (...) </p>
      <p>
        Tak, jak Morgan podejrzewała, ich wyjście zakończyło się w klubie. Korzystając z okazji, że poszły
        do Viper, dziewczyna przehandlowała co nieco towaru. Tylko swojego, gdyż Kai zrezygnowała ze
        sprzedawania narkotyków, po części dlatego, że stwierdziła, że nie ma do tego głowy a po części
        dlatego, że uległa prośbom i namowom Morgan. Tak było bezpieczniej. <br>
        <br>
        - Idę do toalety - zakomunikowała Morgan, kończąc drugiego drinka. Kai skinęła głową i poszła na
        parkiet potańczyć. Morgan odprowadziła ją wzrokiem, po czym odniosła puste szklanki do baru i
        udała się na stronę. Przez dłuższą chwilę oczekiwała w kolejce, w końcu jednak trafiła na wolną
        kabinę. Zaryglowała drzwiczki i zajrzała do torby. Ku jej zaskoczeniu odkryła, że Kai podwędziła
        jej działkę tabletek. Musiała to zrobić, gdy dziewczyna zamawiała drinki. Morgan przewróciła
        oczami z irytacją. Przecież mogła po prostu poprosić. <br>
        <br>
        Odnalazła woreczek z amfetaminą i usypała kreskę na skrzyni spłuczki. Była nieco wstawiona,
        więc z tym większą ostrożnością uformowała wężyka legitymacją szkolną. Ktoś zapukał do drzwi
        ale nie przejęła się tym zbytnio. Nachyliła się i wciągnęła biały proszek. Poczuła, jak spływa jej po
        ścianie gardła, nie lubiła tego. Odkaszlnęła dwa razy, lecz to nic nie dało. Spuściła wodę dla
        niepoznaki i wyszła z toalety. Stojące w kolejce odstawione na bóstwo dziewczyny spoglądały na
        nią z niesmakiem. Być może słyszały, jak wciąga. A być może były zirytowane tym, że tak długo
        zajmowała toaletę. Po alkoholu czas biegnie przecież inaczej. <br>
        <br>
        Morgan umyła ręce i spojrzała w lustro. Z naprzeciwka mierzyła ją wzrokiem ciemnowłosa
        dziewczyna o delikatnym makijażu i zmęczonych, przekrwionych oczach. Morgan zaś ani trochę
        nie czuła się zmęczona, pokazała język zniszczonej życiem postaci żyjącej po drugiej stronie tafli
        szkła, na co ta odpowiedziała jej tym samym. Ty tu zostaniesz, pomyślała dziewczyna, a ja pójdę z
        Kai na spacer. Nie pokazałam jej jeszcze deptaku nad kanałem. Ucieszy się. <br>
        <br>
        Z takim planem dziewczyna energicznie ruszyła w stronę parkietu. Dym i tańczący ludzie
        skutecznie utrudniały jej poszukiwania przyjaciółki. Spojrzała w stronę stolika, przy którym
        siedziały, lecz teraz był on zajęty przez inne osoby. Przesunęła powoli wzrokiem po otoczeniu. Nie,
        chyba jej tam nie było. Morgan zastanowiła się chwilę, po czym wyszła z klubu. Może Kai poszła
        zapalić. Do głowy przyszło jej jeszcze sprawdzić męską toaletę, ale tę wątpliwą przyjemność
        postanowiła zostawić sobie na koniec. Zamknęła za sobą ciężkie drzwi i rozejrzała się. Z pewnością
        nie było jej w pobliżu klubu. Sprawdziła telefon, żadnej wiadomości, żadnego połączenia. Wybrała
        numer dziewczyny ale ta nie odbierała. Morgan zapaliła papierosa, lecz niecierpliwość i
        amfetaminowy speed nie pozwolił jej go dokończyć. Wyrzuciła niedopałek i wróciła do klubu. Nie
        zważając na nic, obeszła cały parkiet wzdłuż i wszerz, wołając przyjaciółkę po imieniu. Sprawdziła
        obie toalety, znów parkiet i znów okolice klubu. Zapytała barmana, zapytała ludzi przy stolikach.
        Wysłała do Kai jakieś milion SMSów i tyleż samo razy próbowała się do niej dodzwonić. <br>
        <br>
        Dopiero teraz zaczęła się naprawdę martwić. Wprawdzie tabletki, które Kai od niej wzięła nie były
        niebezpieczne same w sobie, ale... Kto wie. Może je z czymś zmieszała i teraz leży gdzieś
        nieprzytomna. Albo ktoś postawił jej drinka, po czym coś do niego dorzucił, wyprowadził ją z
        klubu, wsadził do samochodu i odjechał nie wiadomo, dokąd. Morgan wybiegła przed klub i
        zaczęła rozpytywać ludzi palących nieopodal. Wydawało się, że nikt nic podejrzanego nie widział.
        Nawet jeśli widzieli Kai, to nie zwrócili na nią szczególnej uwagi, ot, dziewczyna jakich wiele. <br>
        <br>
        Morgan postanowiła przejść się po starówce. O ileż bardziej wolałaby w tym momencie nieść
        półprzytomną Kai do domu! Złość na dziewczynę mieszała się ze strachem o nią, obiecała sobie, że
        więcej z nią nie wyjdzie na miasto, nigdy, przenigdy... Jeśli Kai chciała tak znikać bez słowa, bez
        dbania o swoje bezpieczeństwo i o spokój ducha osoby, którą, wedle zapewnień, kochała jak nikogo
        innego na świecie, to Morgan nie miała zamiaru brać w tym udziału. Przecież ponosiła
        odpowiedzialność za przyjaciółkę, jeśli wychodziły razem. <br>
        <br>
        Po godzinie odpuściła. Może jest w domu. A konkretniej, pod domem, gdyż nie posiadała własnych
        kluczy do mieszkania. Morgan uspokoiła się nieco na tę myśl i obrała właściwy kierunek.
        Maszerowała równo, pod nosem rzucając bluzgi pod adresem Kai. Miała jej serdecznie dość. Czy to
        o to chodzi w związku (w którym Morgan nie była pewna, czy się znajdowały, gdyż Kai broniła się
        rękami i nogami przed jednoznacznym określeniem się), że żywi się do drugiego człowieka tyle
        negatywnych emocji, jednocześnie nie mogąc za nic wyplątać się z łączących więzów? Czy
        normalne jest, że to, co powinno się czuć, rozjeżdża się z tym, co się czuje? <br>
        <br>
        A może Morgan po prostu nie miała serca. <br>
        <br>
        Z tą myślą wkroczyła na klatkę schodową i wbiegła po schodach na górę, lecz Kai nie zastała.
        Wzruszyła ramionami, jakby dopasowując się do konkluzji swoich rozważań. Wszak, cóż więcej
        mogła zrobić?
      </p>
      <p class="dots"> (...) </p>
      <p>
        "Hej" odczytała Morgan na wyświetlaczu telefonu. Miała przerwę między lekcjami, siedziała na
        szkolnym murku i cieszyła się promieniami jesiennego słońca. <br>
        "Co się wczoraj stało?" wklepała odpowiedź. Nie miała ochoty na owijanie w bawełnę ani na small
        talk. <br>
        "A...to... nic takiego" <br>
        "Zniknęłaś na całą noc. Można powiedzieć, że mnie zostawiłaś" <br>
        "Przepraszam, nie pomyślałam. Źle się czuję. Brzuch mnie boli" <br>
        <br>
        Morgan westchnęła. Te trzy pierwsze słowa miały magiczną moc działania na nią jak płachta na
        byka i sprawiania, że Morgan zaczynała widzieć czerwień. Wyciągnęła papierosa i podpaliła. <br>
        Cholera jasna. <br>
        <br>
        "Proszę, powiedz mi co się stało" <br>
        "Hmm... chyba nie jest to warte uwagi. Opowiem ci, jak do tego dorosnę" <br>
        <br>
        Morgan wcisnęła ze złością telefon do tylnej kieszeni spodni i zgasiła papierosa na murku. Rozległ
        się dzwonek na lekcję, musiała wracać.
      </p>
      <p class="dots"> (...) </p>
      <p class="date"> <i> <small> zima, 2015 </small> </i></p>
      <p>
        - Martwisz się o mnie czasami? <br>
        - Hm? - Morgan podniosła głowę znad książek i spojrzała na Kai, która malowała paznokcie, leżąc
        na brzuchu na podłodze. <br>
        - Tęsknisz, gdy mnie nie ma? <br>
        - Kai, ty nie dajesz za sobą zatęsknić - zaśmiała się Morgan, jakby wesołością przykrywając
        szczerość wyznania. <br>
        - Och... - zmartwiła się dziewczyna - Narzucam się. <br>
        <br>
        Morgan siedziała w ciszy przez chwilę, po czym wzruszyła ramionami. <br>
        <br>
        - Powinnaś zaprzeczyć - upomniała ją Kai - Powiedz mi, że martwisz się, gdy mnie nie ma i
        tęsknisz niesamowicie. <br>
        - Martwię się, gdy znikasz i nie odpisujesz na wiadomości, albo odpisujesz tak, że nic nie rozumiem
        - powiedziała Morgan - Mówiłam ci to tyle razy - dodała. <br>
        <br>
        Kai nie odpowiedziała nic na to. Morgan wróciła do notatek. Ogrom materiału ją przerażał, znów
        narobiła sobie zaległości przez całonocne wyprawy z Kai i aftermath, kiedy to zmuszała się, by
        pójść na lekcje, ale podczas zajęć zajmowała się bezmyślnym bazgroleniem po zeszycie,
        patrzeniem się w krajobraz za oknem i walczeniem z sennością. <br>
        <br>
        Odhaczyła przerobiony temat i przeszła do następnego. <br>
        <br>
        - Morgan, spójrz na mnie - zaskomlała nagle Kai. Dźwięk jej głosu wybił Morgan ze skupienia, ale
        nie poruszyła się. Wszak słyszała te prośby wiele razy i zawsze oznaczały to samo. <br>
        - Kai, mam szkołę - odpowiedziała spokojnie. <br>
        - No tak, ja nie mam - powiedziała dziewczyna - Zostawiłam całe swoje życie dla ciebie, a ty mnie
        ignorujesz. Już nie jestem ważna - opuściła głowę. <br>
        <br>
        Morgan poczuła, jak cały spokój ulatuje przez uchylone okno. Zacisnęła pięść, przeciągnęła
        długopisem po zeszycie, rwąc kartkę, rwąc barierę, która oddzielała myśli Morgan od tego, co
        wypowiadała na głos. <br>
        <br>
        - Z tobą to zawsze... wszystko albo nic, prawda? - odezwała się, spoglądając na dziewczynę - Jak
        siedzisz u mnie, to cały czas. Jak znikasz, to na całą noc, bez wyjaśnienia. Jak jesteś ze mną, cały
        czas chcesz mi towarzyszyć. Cały pierdolony czas. <br>
        - Dlaczego nie chcesz zabierać mnie ze sobą? <br>
        - Bo nie mogę pilnować i siebie i ciebie, do jasnej cholery! Albo przyczepiasz się do mnie albo
        później szukam cię po całym mieście bo jesteś tak nieodpowiedzialna. Ale gdy wychodzę sama,
        złościsz się. To jest moje życie, Kai, jeśli chcesz być częścią niego, nie możesz mnie w ten sposób
        ograniczać, nie możesz mnie mieć na własność. <br>
        - Ale ja cię kocham! Potrzebuję cię! Powiedz, że ty mnie też. <br>
        - Takie zachowanie nie sprawi, że będę cię chciała, Kai. <br>
        - Przeszkadzam ci. <br>
        - Teraz, tak - zgodziła się Morgan - Oraz za każdym razem, kiedy muszę się uczyć. <br>
        - Powinnam zniknąć z twojego życia. <br>
        - Znów wpadasz w skrajność. <br>
        - Dlaczego nie zaprzeczasz? Mówię ci, że ci przeszkadzam, że nie jestem ważna, a ty nie
        zaprzeczasz! <br>
        - Kai, nie chcesz znać prawdy. <br>
        <br>
        Na te słowa Kai skuliła się na podłodze i zaczęła płakać. Morgan westchnęła. Kiedyś by do niej
        podeszła, przytuliła, pocałowała i uspokoiła. Tego dnia czuła jednak, że straciła w zupełności
        kontrolę nad sobą. Z wściekłością uderzyła pięścią w biurko, co spowodowało, że stojący na jego
        skraju kubek spadł na ziemię i rozpadł się na kawałki, przy okazji oblewając wszystko dookoła
        kawą. Morgan zaklęła siarczyście. <br>
        <br>
        - Dobrze ci tak - usłyszała z tyłu. <br>
        - Wypierdalaj - powiedziała bezwiednie, jej głos nie zdradzał żadnych emocji. <br>
        - Co? <br>
        - Zabieraj swoje rzeczy i wypierdalaj - powtórzyła - Nie chcę cię widzieć na oczy. <br>
        <br>
        Kai patrzyła na przyjaciółkę przez dłuższą chwilę, na jej groźny wzrok, na bladą twarz wyrażającą
        gniew, na napięte ciało. Wiedziała, że Morgan nie żartowała. Bez słowa spakowała swoje rzeczy i
        poszła w stronę wyjścia, oglądając się jeszcze ostatni raz na Morgan, która nie ruszyła się z miejsca,
        wzrok miała wbity w miejsce, w którym do niedawna siedziała Kai. Dziewczyna zarzuciła plecak
        na plecy i podeszła do przyjaciółki. <br>
        <br>
        - Morgan, proszę cię. <br>
        - Nie jestem w stanie dać ci tego, co potrzebujesz. Powinnam była być suką od początku i nie
        pozwolić ci tu zostać. Wracaj do domu, Kai. <br>
        - Kocham cię! - jęknęła dziewczyna, przytulając się do przyjaciółki, która stała nieruchomo. <br>
        - Ale ja ciebie nie. Przysięgam, jeśli teraz nie wyjdziesz, stanie się coś złego. <br>
        <br>
        Kai odsunęła się od dziewczyny i zrezygnowana rzekła cicho - Okej. <br>
        <br>
        Morgan usiadła z powrotem do biurka, ignorując bałagan na podłodze, ignorując Kai, która krzątała
        się po mieszkaniu zbierając swoje rzeczy i pakując je do torby. Czuła, jak dawna Morgan szarpie
        się, jak pies na łańcuchu, próbując ją powstrzymać, zatrzymać... Ale ona nie miała już nic do
        powiedzenia, nie mogła się przebić przez zbroję, która trzymała Morgan w miejscu. Dźwięki
        otoczenia docierały do niej jakby zza ściany, wzrok utkwiła w notatkach, nie dostrzegając
        zapisanych słów, jakby całe jej ciało znajdowało się pod kloszem. Nic nie mogło jej wzruszyć, nie
        czuła już niczego. Dawna Morgan zrezygnowała wobec zamrożonego w czasie ciała. <br>
        <br>
        Pustka.
      </p>
      <p class="dots"> (...) </p>
      <p>
        "Hej" <br>
        "Hej" <br>
        "Mogę zadzwonić?" <br>
        "Okej" <br>
        <br>
        - Hej, nie mam za bardzo czasu rozmawiać... <br>
        - Ale to ty dzwonisz, Kai. <br>
        - No... no tak... Nie myśl tylko, że za tobą tęsknię, pff - prychnęła Kai - Chciałam tylko zapytać, czy
        dalej mogę na ciebie liczyć w kwestii dragów. <br>
        - Możesz - przytaknęła Morgan, ignorując przytyk. <br>
        - To dobrze... Hej, Morgan... No dalej, powiedz, że żałujesz. Że tęsknisz - rzuciła Kai prowokująco. <br>
        <br>
        Morgan westchnęła, jak zawsze kiedy słyszała te słowa. <br>
        <br>
        - Nie mogę, Kai. Jestem wolnym człowiekiem - odparła - Ale nadal możemy mieć kontakt, to nie
        jest tak, że chcę cię odciąć. Po prostu potrzebuję trochę oddechu. <br>
        - A udław się swoją wolnością! - krzyknęła Kai ze złością i rozłączyła się. Morgan odsunęła telefon
        od ucha i odłożyła go na biurko. Chwyciła paczkę papierosów i wyszła na balkon. <br>
        <br>
        Dlaczego ta dziewczyna niczego nie rozumiała?
      </p>

    </div>
  </main>

<aside>
  <button class="about" onclick="showAbout()"> O mnie </button>
  <ul> Spis opowiadań:
    <li> <a href="story_1.html" class="opo"> Opowiadanie 1 </a> </li>
    <li> <a href="story_1.html" class="opo"> Opowiadanie 2 </a> </li>
    <li> <a href="story_1.html" class="opo"> Opowiadanie 3 </a> </li>
    <li> <a href="story_1.html" class="opo"> Opowiadanie 4 </a> </li>
  </ul>
  <button onclick="topFunction()" id="topBtn" style="display:none"> ^ </button>
</aside>

</div>

<div class="pagination">
  <a href="story_1.html">1</a>
  <a class="active" href="story_1a.html">2</a>
  <a href="story_1b.html">3</a>
  <a href="story_1c.html">4</a>
  <a href="story_1d.html">5</a>
</div>


<footer>
  <a href="homepage.html" class="back_to_hpg"> Powrót do strony głównej </a>
</footer>

<script>
  let myButton = document.getElementById("topBtn");
  window.onscroll = function() {scrollFunction()};

  function scrollFunction() {
    if (document.body.scrollTop > 250 || document.documentElement.scrollTop > 250) {
      myButton.style.display = "block";
    } else {
      myButton.style.display = "none";
    }
  }
  function topFunction() {
    document.body.scrollTop = 0;
    document.documentElement.scrollTop = 0;
  }
</script>
<script src="https://cdn.jsdelivr.net/npm/sweetalert2@11"></script>
<script src="../js/main.js"></script>

</body>
</html>
