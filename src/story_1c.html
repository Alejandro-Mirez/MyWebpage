<!DOCTYPE html>
<html lang="pl">
<head>
  <meta charset="UTF-8">
  <link rel="stylesheet" href="style_story_1.css">
  <link rel="stylesheet" href="https://fonts.googleapis.com/css?family=Aboreto">
  <meta name="viewport" content="width=device-width, initial-scale=1">
  <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
  <title> Morgan's story </title>
</head>

<body>

<header>
  <div class="logo_space">
    <a href="homepage.html"><i class="fa fa-file-text-o" style="font-size:20vh; text-indent: 1vw" id="log"></i></a>
  </div>
  <div class="title">
    <h1> <a href="homepage.html" class="title_hpg"> MY HUB </a> </h1>
    <h4> <a href="story_1.html" class="story"> Morgan's story </a></h4>
  </div>
</header>

<div class="container">

  <main>
    <div class="text">

      <h3> 3. Alex </h3>
      <h5> „IN HER KISS I TASTE THE REVOLUTION” </h5>
      <p class="date"> <i> <small> wiosna, 2017 </small></i></p>
      <p>
        Tyle się zmieniło... <br>
        Kai odeszła. <br>
        Magda wróciła. <br>
        <br>
        Nagle okazało się, że musi obchodzić urodziny. Przez ostatnie lata nie pamiętała nawet, kiedy są,
        mimo, że co roku Magda wysyłała jej kartkę z życzeniami, ta zawsze docierała w innym dniu, niż w
        założeniu Magdy powinna. <br>
        <br>
        Magda wróciła latem zeszłego roku do rodzinnego miasta wraz z nowym mężem, Paulem.
        Zaoferowała siostrze, że może pozostać w mieszkaniu tak długo, jak zechce, lecz Morgan nie
        skorzystała. Gdy tylko skończyła liceum, znalazła pracę w domu kultury, który był również studiem
        nagraniowym, i zamieszkała z nowo poznanymi współpracownikami, Harrym i Helen. Nie
        spodziewała się lepszych warunków mieszkaniowych niż te, które miała w mieszkaniu Magdy, lecz
        została pozytywnie zaskoczona - lokal urządzony był w stylu loftowym, wyglądał na świeżo po
        remoncie i, co Morgan zauważyła od razu, pierwszego dnia, miał wprost nieziemski widok z okna,
        można było ogarnąć wzrokiem całe miasto. No i miał balkon. I salon. I trzy samodzielne pokoje.
        Morgan poczuła się, jakby wygrała los na loterii. Z początku miała jednak wątpliwości, czy da radę
        mieszkać z innymi ludźmi. <br>
        <br>
        W końcu nadal miała w pamięci spektakularną awanturę i wyprowadzkę Kai. <br>
        <br>
        Jednak Harry i Helen dawali jej tyle przestrzeni, ile potrzebowała. Nie zadawali niewygodnych
        pytań, nie wymuszali na Morgan wspólnego spędzania czasu - pozwolili, by relacja tworzyła się
        naturalnie i w swoim tempie. <br>
        <br>
        Morgan poczuła, że w końcu może odetchnąć. Początkowo nawet wycofała się nieco z handlowania
        narkotykami, pieniądze z tego biznesu nie były jej już aż tak potrzebne, w końcu miała normalną
        pracę. Ale wiedziała, wiedziała, że odejście z tego środowiska w jej przypadku jest bardzo mało
        prawdopodobne, jeśli nie niemożliwe. Nadal ćpała, za dużo, zbyt często. Nadal wychodziła na noce,
        czasami nie pamiętała, gdzie dokładnie była. <br>
        <br>
        Harry i Helen nie pytali. Morgan była im za to wdzięczna. <br>
        <br>
        W ostatecznym rozrachunku zmiana otoczenia wpływała na nią dobrze. Powoli odcinała się od
        wydarzeń z przeszłości, zaczynała nowy rozdział... Powinna była przewidzieć jednak, że rozdziały
        lubią się przeplatać ze sobą, a od przeszłości nie da się całkowicie odciąć, zwłaszcza, gdy nie robi
        się zbyt wiele w tym kierunku i pozwala, by życie się po prostu toczyło... Życie lubi toczyć się w
        obrębie schematów.
      </p>
      <p class="dots"> (...) </p>
      <p>
        - Dołączy dziś do nas mój brat, dobrze? - spytała Helen podczas spaceru, który miał mieć swój
        koniec w pobliskim klubie Hexagon. Morgan skinęła głową, podziwiając zachodzące między
        drzewami słońce. W takich momentach mało co ją obchodziło. Tylko ona, park i promienie słońca. <br>
        <br>
        - Alex jest gitarzystą, więc będziecie mieli wspólny temat do rozmowy - ciągnęła Helen - Chociaż
        może nie być zbyt gadatliwy, niedawno rozstał się z dziewczyną - dodała - I w sumie to myślałam,
        żeby może zamieszkał z nami, jeśli oczywiście się zgodzisz. Zająłby pokój po Harry'm - ich
        współlokator bowiem tydzień temu otrzymał propozycję pracy w wydawnictwie muzycznym w
        sąsiedniej metropolii i przeprowadził się tam przed kilkoma dniami. <br>
        <br>
        Morgan wzruszyła ramionami - Czemu nie - odparła. <br>
        <br>
        Weszły do środka. Siedzący przy stoliku przy drzwiach wysoki, szczupły blondyn pomachał do
        Helen, na co ta rozpromieniła się i radośnie go powitała. Mężczyzna wstał i przywitał się z Morgan,
        która natychmiast zwróciła uwagę na jego tatuaż na przedramieniu. Wyglądał na świeży. <br>
        <br>
        - Cześć, jestem Alex. <br>
        - Morgan - przedstawiła się i usiadła na pufie. <br>
        - Zamówić ci coś? - spytała Helen. Morgan poprosiła o jednego z kolorowych, owocowych
        drinków, które były specjalnością Hexagonu. Alex zdążył już zamówić piwo. Helen skinęła głową i
        podeszła do baru, przy którym zebrała się dość pokaźna grupa ludzi. <br>
        <br>
        - Nowa dziara? - zagaiła Morgan, wskazując na przedramię mężczyzny. Alex zmieszał się nieco. <br>
        - Tak... w ogóle zabawna historia. Jak się trochę upiję to ci opowiem - zaśmiał się. Morgan
        odpowiedziała tym samym i postanowiła zmienić temat. <br>
        - Słyszałam, że grasz na gitarze. <br>
        - A no - przytaknął - I śpiewam trochę. Dorabiam ucząc dzieciaki grać na gitarze i na pianinie ale
        aplikowałem też do domu kultury, szukają dźwiękowca. Jutro mam rozmowę więc właściwie to nie
        mogę się upić - zreflektował się - Tak w nawiązaniu do tematu tatuażu. <br>
        - Może innym razem - uśmiechnęła się dziewczyna - Ja też pracuję w domu kultury. <br>
        - Tak, Helen mi wspominała. Polecasz to miejsce? <br>
        - Pewnie - wzruszyła ramionami - Jest bardzo fajna atmosfera, ludzie świetni... no i można pobawić
        się sprzętem po godzinach - mrugnęła do mężczyzny. <br>
        - Ty też grasz na gitarze? <br>
        - Tak. I piszę teksty, czasami zdarzy mi się coś skomponować i skleić we względną całość. <br>
        <br>
        Alex pokiwał głową z uznaniem i przesunął się, robiąc miejsce dla Helen. <br>
        <br>
        - Tęczowy zawrót głowy dla ciebie... - postawiła szklankę przed Morgan - ...i whisky on rocks dla
        mnie. O czym gawędziliście? <br>
        - A... o wszystkim i o niczym właściwie - powiedział Alex, biorąc łyk piwa. <br>
        - Opowiedziałeś Morgan historię tatuażu? - rzuciła Helen, przyprawiając tym samym Alexa o
        zakrztuszenie. <br>
        - Oj, chyba nie opowiedziałeś - stwierdziła z przekąsem dziewczyna - To może ja opowiem? <br>
        - Helen, ostrzegam - wycharczał mężczyzna, ocierając usta ręką. Morgan spojrzała na rodzeństwo z
        zaciekawieniem. <br>
        - Oj daj spokój - siostra klepnęła go w ramię - Więc tak, Alex miał jakieś szensaście lat kiedy
        spotkał miłość swojego życia, która... - przerwała gwałtownie, gdy Alex zatkał jej usta dłonią.
        Mężczyzna westchnął i powiedział - Oj, no dobra, po prostu wytatuowałem sobie kiedyś imię mojej
        byłej, musiałem zrobić cover gdy zerwaliśmy. Koniec historii. Zadowolona jesteś, żmijo? - zapytał,
        puszczając twarz Helen, która zanosiła się śmiechem. Morgan zachichotała, zabawne było
        obserwowanie relacji tych dwojga. <br>
        <br>
        Półtorej godziny później Morgan i Alex byli umówieni na jamming session w bliżej nieokreślonej
        przyszłości. Dziewczyny zaoferowały również pomoc przy przeprowadzce, z czego Alex chętnie
        skorzystał. Posiedzieli jeszcze pół godziny, po czym Alex pożegnał się z siostrą i z Morgan. <br>
        <br>
        Dziewczyna odprowadziła go, wychodząc przy okazji na papierosa. <br>
        <br>
        - Mam nadzieję, że nie narzucam się z tą przeprowadzką - powiedział Alex, siadając na ławce i
        podpalając jointa. Morgan stała naprzeciwko niego, ćmiąc nieśpiesznie papierosa. <br>
        <br>
        - Nie, skąd. Cieszę się, że będę miała kogoś do wspólnego grania, może to mnie trochę zmotywuje
        do dokończenia niektórych tekstów. <br>
        - Na pewno - uśmiechnął się Alex - Jestem bardzo ciekawy, co tam masz. <br>
        - Wyłącznie mrok, destrukcję i śmierć. <br>
        - Podoba mi się.
      </p>
      <p class="dots"> (...) </p>
      <p class="date"> <i> <small> dwa miesiące później </small></i></p>
      <p>
        Theresa zamówiła jeszcze jednego shota i po raz ostatni ogarnęła wzrokiem bar, niby od niechcenia,
        niby obojętnie. Ciekawe, czy ktokolwiek by przejrzał jej udawaną nonszalancję. Ta myśl wisiała jej
        z tyłu głowy odkąd godzinę temu przekroczyła próg tego samego przybytku, w którym rok temu... <br>
        <br>
        Nie było jej, a miejsce zwyczajowo zarezerwowane dla jej podobnych stało puste. <br>
        <br>
        Najwyraźniej sporo zmieniło się przez ostatni czas... a może zmienił się tylko klub. <br>
        <br>
        Morgan nie opuściła rodzinnego miasta, o czym dziś rano Theresa miała okazję się na własne oczy
        przekonać. Było to zupełnie niespodziewane zdarzenie, które obudziło w kobiecie całą serię
        wspomnień i sprzecznych uczuć, by ostatecznie oderwać ją od rzeczywistości, w której Morgan już
        nie było, wymazana, wyrzucona... Theresa znów znalazła się, wbrew swojej woli, w realiach
        dawnej Theresy, tej, która istniała tylko przez chwilę, tej, która pewnej nocy popełniła
        niewybaczalny błąd... Tej nocy byłaby gotowa popełnić go ponownie. <br>
        <br>
        Wypiła alkohol jednym haustem na tę myśl, nawet się nie krzywiąc. Zeskoczyła ze stołka barowego
        i narzuciła na siebie płaszcz. Co za głupota, pomyślała w przebłysku świadomości. Miała tylko
        nadzieję, że Morgan nie obserwowała jej z ukrycia. Uśmiechnęła się na tę myśl i wyszła z baru.
      </p>
      <p class="dots"> (...) </p>
      <p class="date"> <i> <small> tego samego dnia rano </small></i></p>
      <p>
        - To tylko nieoficjalny soundcheck, więc nie szalej za bardzo - rzucił Alex przez mikrofon z
        reżyserki. Morgan obróciła się o 360 stopni, pokazując w jego stronę obraźliwy gest. Zatrzymała się
        przy statywie i puknęła palcem w mikrofon. <br>
        - Czy to jest w ogóle włączone? - spytała z powątpiewaniem, lecz na tyle cicho, że mężczyzna jej
        nie usłyszał. Korzystając z okazji, że nie puścił jeszcze muzyki, pochyliła się i zawiązała
        sznurowadła ciężkich, topornych glanów. Założyła je specjalnie by dopełnić "sceniczny" wygląd
        jako, że przed publicznością nigdy nie zamierzała występować, postanowiła skorzystać z okazji
        pustej sali. Świadomość bycia w centrum uwagi wywoływała w niej chęć ucieczki tu i teraz. <br>
        Szkoda, bo tak kochała śpiewać. <br>
        <br>
        Na szczęście praca w domu kultury pozwalała jej na dość swobodne realizowanie tej pasji, tak
        jak teraz, podczas soundchecków. Oczywiście nie musiała wykonywać całego utworu, po prawdzie,
        nie musiała wykonywać go wcale, lecz gdy tylko miała okazję stanąć na scenie i zatopić się w
        zewsząd płynącej muzyce, zatracić w sztuce, korzystała z niej. Wyobrażała sobie, że wcale się nie
        boi, że przed nią jest sala pełna ludzi, że wykonuje własny utwór a nie piosenkę wybraną przez
        uczestnika szkolnego konkursu talentów. Tak, Morgan miała dość bujną wyobraźnię i czasami
        udawało jej się przekonać samą siebie, że jest tak, jak sobie to wyobraża. <br>
        <br>
        Pogrążanie się w marzeniach bywało jednak niebezpiecznie, nie naprawdę, lecz w odczuciu
        Morgan. Dom kultury był bowiem przybytkiem otwartym, przewijało się tam wiele ludzi, zdarzało
        się, że do audytorium wpadał inny pracownik lub jakiś zabłąkany uczeń biorący udział w
        zwiedzaniu. Takie sytuacje sprawiały, że Morgan zalewał stres i poczucie, że została przyłapana na
        czymś wstydliwym. Lecz tego dnia w domu kultury było spokojnie, każdy robił swoje, nie zaczęła
        się jeszcze gorączka przygotowań do konkursu. Z tego powodu Morgan dała się namówić Alexowi
        na "nieoficjalny soundcheck". Zazwyczaj ze sceny korzystali późno wieczorem, gdy ryzyko
        niespodziewanego wtargnięcia do audytorium spadało niemal do zera. <br>
        <br>
        Alex w końcu włączył muzykę a Morgan odnalazła tekst uwtoru w notesie na stojaku nieopodal.
        Była to jedyna piosenka do "przetestowania", co Morgan zauważyła z lekkim rozczarowaniem.
        Nagle, mniej więcej w połowie utworu, Morgan dostrzegła kątem oka ruch przy drzwiach
        audytorium. Z walącym sercem dokończyła refren, po czym na migi dała znać Alexowi, że ich czas
        dobiedł końca. Nie śmiała jeszcze spojrzeć w stronę drzwi, mimo, że wykonywała po prostu swoją
        pracę, nawet jeśli w niecodzienny sposób, to ta przeklęta trema, ten cholerny wstyd, który kazał jej
        ukrywać wszystko, co w niej piękne i dobre... Te toksyczne emocje dochodziły do głosu o wiele
        częściej, niż ona. To cud, że w ogóle udało jej się dokończyć refren. <br>
        <br>
        Wyłączyła mikrofon i zamknęła notes, przygryzając wargę i walcząc ze sobą, by przegonić natrętne
        myśli. Wszak co to za różnica, czy ktoś patrzy, czy nie? Wzięła głębszy oddech i odważnie ruszyła
        przed siebie, zeskoczyła ze sceny i w końcu rzuciła okiem na przybyszy, najpewniej uczestników
        konkursu talentów, a więc ucznów szkoły średniej. Przyszli na próbę godzinę wcześniej, niż
        Morgan miała zapisane w kalendarzu. Trzech chłopaków i pięć dziewczyn stało z boku sceny,
        rozmawiając ze sobą. Morgan rozejrzała się w poszukiwaniu nauczyciela koordynującego
        wydarzenie. <br>
        <br>
        Nauczycielki. <br>
        <br>
        Dziewczyna przystanęła zdumiona i zamrugała z niedowierzaniem na widok pobladłej Theresy,
        która wyglądała, jakby miała za moment zemdleć. Morgan zaś poczuła, że ubyło jej gdzieś odwagi i
        pewnego rodzaju nonszalancji, z pomocą których podchodziła do kwestii jej relacji z tą kobietą.
        Gdy tylko ich oczy się spotkały, natychmiast odwróciła wzrok i pośpiesznie udała się w kierunku
        reżyserki, bez słowa, bez namysłu, bez sensu. Weszła do pomieszczenia, zamknęła za sobą drzwi i
        odetchnęła. Alex wyłączył mikrofon i spojrzał na nią pytająco. <br>
        <br>
        - Nie chcę nadinterpretować, ale to wyglądało na coś więcej, niż trema - rzucił. Morgan
        uśmiechnęła się mimo woli. Świadomość, że Theresa jest tak blisko, działało na nią wręcz
        odurzająco. Przygryzła wargę myśląc, co odpowiedzieć koledze. <br>
        <br>
        - Tak... troszkę więcej - odrzekła w końcu, po czym, bez jakiegokolwiek zachęcania ze strony
        Alexa, zaczęła opowiadać o swojej relacji z Theresą, choć ich historia była krótka, a
        zrelacjonowana pobieżnie i bez wnikania w szczegóły, mogłaby zamknąć się w jednym zdaniu. Nie
        było zbyt wiele do powiedzenia... bo zbyt wiele się nie wydarzyło. To, co miało miejsce w
        rzeczywistości, było jedynie ułamkiem tego, co działo się w głowie Morgan i w głowie Theresy
        oraz tego, co mogło się między nimi wydarzyć, lub jakie konsekwencje mogło mieć to, co się
        między nimi stało. Niespodziewane spotkanie z kobietą sprawiło jednak, że Morgan porzuciła
        powściągliwość i znów stała się tamtą licealistką, zanurzyła się we wspomnieniach i uczuciach,
        zauroczeniu, destrukcji... A Alex poczuł, że jest świadkiem czegoś istotnego, słuchał więc jak
        zaklęty, zauroczony, zafascynowany. Coś nieprawdopodobnego. W jednej chwili pomyślał, że ta
        historia jest tak samo niesamowita, jak dziewczyna, która mu ją opowiedziała.
      </p>
      <p class="dots"> (...) </p>
      <p>
        Nadszedł dzień konkursu talentów. Morgan uwijała się przy scenie, pomagając obsłudze
        wydarzenia, czując momentami na sobie wzrok Theresy i mając przekonanie graniczące z
        pewnością, że serce kobiety bije równie chaotycznie, jak jej.
      </p>
      <p class="dots"> (...) </p>
      <p>
        - Nie sądziłam, że jeszcze kiedykolwiek się spotkamy - powiedziała Morgan, czym na śmierć
        przeraziła stojącą do niej tyłem Theresę. Festiwal trwał w najlepsze, hałas na auli osiągał
        momentami wręcz bolesny poziom, Morgan postanowiła więc wyjść na przerwę. Stała z tyłu
        budynku przy wyjściu ewakuacyjnym i paliła papierosa. Najwyraźniej kilka minut później Theresa
        wpadła na ten sam pomysł, czego od razu pożałowała, gdy tylko wyszła z audytorium i usłyszała
        głos byłej uczennicy. Morgan widziała wewnętrzną walkę malującą się na twarzy kobiety gdy ta
        odwróciła się do niej. Całość trwała może kilka sekund zanim Theresa odetchnęła, jakby
        zrezygnowana, i spojrzała dziewczynie prosto w oczy z uśmiechem, który Morgan znała i pamiętała
        bardzo dobrze. Znów miała przed sobą dawną Theresę zamiast tej, z którą ukończyła liceum.
        Odpowiedziała uśmiechem i wyciągnęła w jej stronę paczkę z ostatnim papierosem. Theresa
        odmówiła machnięciem ręki i kucnęła pod ścianą. A jednak "ta druga" wciąż miała coś do
        powiedzenia. <br>
        <br>
        - Więc... więc teraz tutaj pracujesz - zaczęła, nieopatrznie akcentując słowo "tutaj". "Tutaj" a nie
        "tam", w klubie. <br>
        - Tak - Morgan kiwnęła głową i usiadła na skrzynce obok Theresy. <br>
        - Widziałam, że dobrze zdałaś egzaminy. Nie chciałaś wyjechać na studia? <br>
        - Nagrywamy z kolegą EP'kę - odparła - Mam tu mieszkanie, pracę, siostrę... Etap nauki
        pozostawiłam za sobą - wzruszyła ramionami. <br>
        - Tak, widziałam ostatnio... <br>
        - Ja nie śpiewam na tej płycie - zastrzegła szybko dziewczyna - Zostawiłam to Alexowi, jest
        naprawdę niezły. <br>
        <br>
        Theresa odwróciła głowę i popatrzyła na Morgan. Ta uśmiechnęła się w odpowiedzi. <br>
        <br>
        - Bywasz jeszcze w Black Cat? <br>
        - Nie. Ja też mam pewien etap za sobą - skłamała kobieta, wytrzymując badawcze spojrzenie
        rozmówczyni, która zaśmiała się cicho. <br>
        <br>
        - Skończył się, zanim na dobre się zaczął. <br>
        - Wiesz, że nie mogłam inaczej. <br>
        - Wiem. <br>
        <br>
        Ograniczenia Theresy były dwojakiej natury. Z jednej strony moralne... Te dośc łatwo można
        jednak wyciszyć a czasem nawet zupełnie o nich zapomnieć. Z drugiej strony ograniczenia
        dyscyplinarne, które dla kobiety były nie do przeskoczenia, nawet teraz... Teraz, gdy pozostały już
        tylko bariery etyczne, te drugie zdawały się wciąż istnieć. Mimo, że technicznie... właściwie nie
        powinny już stanowić problemu. <br>
        <br>
        - Ale nudno jest w tej szkole bez ciebie - zaśmiała się Theresa, opuszczając głowę i pozwalając, by
        włosy zasłoniły jej twarz - nudno i przewidywalnie. <br>
        - Odnoszę wrażenie, że przewidywalność znosisz lepiej. <br>
        - Powiem ci, Morgan, że ja już nic nie wiem... nie rozumiem - westchnęła kobieta. <br>
        - Co czułaś myśląc, że widzimy się po raz ostatni? Gdy skończyłam szkołę? <br>
        - ... spokój. <br>
        - A... - Morgan przygryzła wargę, zastanawiając się przez chwilę - ...co czujesz na myśl, że nie
        zobaczymy się więcej, bo zapewne oddasz koordynowanie festiwalu komuś innemu... teraz, gdy już
        wiesz, że pracuję tutaj? <br>
        <br>
        Theresa kiwnęła głową i powtórzyła - Czuję... spokój. <br>
        <br>
        Morgan milczała przez chwilę, oczywiście, mogła się tego spodziewać. <br>
        <br>
        - Ale czy spokój jest tym, czego chcesz? - odważyła się zapytać. Przez chwilę miała ochotę dodać
        "a co czujesz teraz?", lecz odpowiedź bez trudu mogła odczytać z twarzy. Niema rozpacz. <br>
        <br>
        Theresa znów pokiwała głową, tym razem nie odrzekła nic. <br>
        <br>
        Prawda była taka, że żadna z nich nie wyobrażała sobie intencjonalnego kontynuowania tej
        znajomości. <br>
        <br>
        - Dobrze jest tak, jak jest teraz, prawda? <br>
        - Chyba tak... tak - powtórzyła kobieta i uśmiechnęła się do dziewczyny - Dziękuję, że nie doniosłaś na mnie. <br>
        - Nigdy nie miałam... - obruszyła się Morgan. <br>
        - Wiem, mówiłaś mi o tym od razu, gdy... <br>
        - Nie miałam nawet powodu... <br>
        - Wiem - ucięła krótko kobieta - Ale wiem też, że taka sytuacja mogła skończyć się zupełnie inaczej - dodała. <br>
        <br>
        Morgan popatrzyła na rozmówczynię ze zrozumieniem. Przez chwilę siedziały w ciszy. Dziewczyna
        napawała się obecnością Theresy, przy niej czuła się wyjątkowo sentymentalnie. <br>
        <br>
        - Chyba czas wracać - podjęła w końcu Theresa. Morgan przytaknęła i wstała, otrzepując spodnie. <br>
        <br>
        Stanęły naprzeciwko siebie, przez kilka sekund patrzyły sobie w oczy, jakby chciały siebie
        nawzajem jak najlepiej zapamiętać, twarz, włosy, sylwetkę, ubrania, emocje, uczucia...
        Niebezpieczna chwila. <br>
        <br>
        W końcu Morgan wyminęła Theresę i zniknęła za drzwiami audytorium. <br>
        Było to ich ostatnie spotkanie.
      </p>
      <p class="dots"> (...) </p>
      <p class="date"> <i> <small> lato, 2017 </small></i></p>
      <p>
        Przez ostatnie trzy miesiące mieszkania razem Alex mógł się przekonać, że nie poznał dotychczas
        nikogo podobnego do Morgan. Spędzali ze sobą bardzo dużo czasu, nie dość, że dzielili mieszkanie
        to jeszcze pracowali razem i nagrywali płytę. Ten ostatni pomysł urodził się niedługo po tym, jak
        się poznali. Styl, w jakim Morgan tworzyła utwory przemawiał do mężczyzny, zaś słowa poruszały
        go tak głęboko, że czasami leżał bezsennie w łóżku i powtarzał je w myślach, napawając się ich
        narkotycznym wręcz działaniem. Wiedział, że musi coś z tym zrobić. <br>
        <br>
        Łapał się nieustannie na tym, że odczuwał niesamowitą tęsknotę, gdy dziewczyny przy nim nie
        było. A gdy była... nie mógł oderwać od niej wzroku. A kiedy raz znalazł ją, po godzinach, w
        pokoju odsłuchowym, gdy wykonywała jeden ze swoich utworów, wzruszenie ogarnęło jego ciało i
        umysł. Czuł, że powinien się wycofać, lecz nogi go nie słuchały, zamiast tego on słuchał... i
        słuchał... i obserwował. <br>
        <br>
        W końcu Morgan otworzyła się przed nim na tyle, że wspólnie razem grali i śpiewali, w
        mieszkaniu, w studiu, na scenie. Alex stwierdził z zadowoleniem, że dziewczyna czuje się przy nim
        swobodnie, jak przy nikim innym. Pomyślał, że chyba... chyba jest dla niej kimś wyjątkowym.
      </p>
      <p class="dots"> (...) </p>
      <p>
        Sprzątali razem scenę po koncercie charytatywnym. Było późno, wszyscy skończyli już pracę,
        zostali sami. Morgan złożyła stojaki na mikrofony i zaniosła je do kantorka. Z irytacją
        skontestowała, że żarówka się przepaliła. <br>
        <br>
        - No świetnie - wymamrotała pod nosem. W pomieszczeniu znajdowało się wiele sprzętu, ciężko
        było się dostać do miejsca, w którym składowała stojaki. Przez chwilę przyszło jej do głowy, żeby
        po prostu zostawić je byle gdzie i posprzątać następnego dnia, kiedy wróci z działającą żarówką,
        lecz porzuciła tę myśl. Za bardzo lubiła porządek. <br>
        <br>
        Włączyła latarkę w telefonie i przecisnęła się na koniec kantorka. Z ulgą odłożyła stojaki na ich
        miejsce. Te skurczybyki nie wyglądały na to, ale były naprawdę ciężkie. <br>
        <br>
        - Zła wiadomość. Światło wysiadło - rzuciła do Alexa, który przyszedł z bębnami. <br>
        - Widzę, że sobie poradziłaś jakoś - powiedział, wskazując na latarkę. <br>
        - Jakoś - przytaknęła i wzięła od niego jeden bęben, a potem drugi. Alex nie podzielał jej
        zamiłowania do ładu w kantorku i wolała sama poukładać sprzęty, żeby później się na niego (znów)
        nie złościć. <br>
        <br>
        Zauważyła, że Alex zrobił krok w jej kierunku, wchodząc do pomieszczenia. Odłożyła taraban i
        spojrzała na niego. Stał bardzo blisko, mimo to przez panujący półmrok, nie była w stanie odczytać
        nic z jego twarzy. Alex delikatnie złapał dziewczynę za dłoń i wyciągnął z niej komórkę, którą
        położył na stojącym nieopodal kartonie. Wszystko to działo się bardzo szybko, a jednocześnie
        bardzo powoli i łagodnie. <br>
        <br>
        Morgan miała nadzieję, że Alex myśli o tym samym, co ona. Że weszli na tę samą częstotliwość.
        Uniosła głowę, stanęła na palcach i pocałowała mężczyznę, co miała ochotę zrobić już od dawna. <br>
        <br>
        Ogarnęło ją ciepło i pewność, że to jest właśnie to. Tak powinno być. Pewność, bezpieczeństwo i
        zaufanie były tym, co Morgan czuła już wcześniej przy tym mężczyźnie, zaś gdy ich usta się
        złączyły, te trzy rzeczy połączyły się w jedno i eksplodowały prosto do wnętrza dziewczyny.
        Poczuła błogość i spokój z jednoczesnym poruszeniem, gdyż pewność, bezpieczeństwo i zaufanie
        nie gościły wcześniej w jej sercu, były jej obce. Jej mentalny układ immunologiczny zagrzewał się
        do walki z intruzami, lecz nie miał szans. Przynajmniej nie teraz. <br>
        <br>
        Alex w jej pocałunku czuł rewolucję - krwawą, niszczycielską, śmiercionośną rewolucję.
        Adrenalina uderzyła mu do głowy, przylgnął do niej bardziej, opierając dziewczynę o ścianę. Ta
        odwzajemniła pocałunek i odsunęła się lekko. Spojrzała na Alexa swoimi ciemnymi oczami i
        uśmiechnęła się, palcami lekko dotykając jego krótkiego zarostu, wodząc nimi po linii żuchwy. <br>
        <br>
        - Powinniśmy wracać do pracy - powiedziała cicho i złapała go za rękę, wyprowadzając z zaplecza.
      </p>
      <p class="dots"> (...) </p>
      <p>
        - Tak gwoli ścisłości... Jesteśmy razem, prawda? - spytał Alex kilka dni później, gdy leżeli w łóżku
        nad ranem. Wschodzące słońce padało nieśmiało na kołdrę częściowo okrywającą ich nagie ciała. <br>
        Morgan wtuliła się w jego ramiona i powiedziała <br>
        <br>
        - Nikt nigdy nie zadał mi tego pytania. <br>
        - Cóż, ja nie lubię niedopowiedzeń i nieporozumień, więc wolałbym wiedzieć już teraz, czy
        jesteśmy na tej samej stronie. <br>
        <br>
        Mimo surowości, na jaką wskazywałyby te słowa, ton Alexa był miękki i spokojny. Mężczyzna
        uśmiechał się, głaskając Morgan po włosach. <br>
        <br>
        - Tak - powiedziała po chwili - Jesteśmy na tej samej stronie.
      </p>
      <p class="dots"> (...) </p>
      <p class="date"> <i> <small> tydzień później </small></i></p>
      <p>
        - Zastanawia mnie, dokąd ona wychodzi. Wiesz, z początku myślałam, że ma chłopaka gdzieś w
        mieście u niego nocuje... A teraz ty zapodajesz mi bombę, że jesteście razem, a jej nadal nie ma...
        Hmm... - zamyśliła się Helen, popijając wino z kieliszka. Alex spojrzał na nią ze zdziwieniem. <br>
        - Myślałem, że wychodzicie razem. Do klubu, czy coś. Nie sprawdzałem, czy jesteś w pokoju,
        wiesz, kiedy jeszcze nie byliśmy razem. <br>
        - No tak, podejrzewam, że imprezuje. Czasami szłyśmy razem, ale bardzo rzadko. Próbowałeś do
        niej dzwonić? <br>
        - W sumie to... nie. Wychodząc z pracy powiedziała, żebym na nią nie czekał i że wróci późno. Nie
        zapytałem, dokąd idzie. <br>
        - Dlaczego? <br>
        - O jezu, dlaczego. Nie jesteśmy parą tak długo, żeby musiała mi się spowiadać. <br>
        - Aaa, nie chcesz jej spłoszyć, dlatego nie dzwonisz. <br>
        - Coś w tym stylu. Mam nadzieję, że nie ma nikogo na boku. <br>
        <br>
        Helen wzruszyła ramionami. Alex otworzył piwo i zadumał się. <br>
        <br>
        - W sumie, powiedziała, że wróci późno, więc zadzwonię do niej, kiedy "późno" zmieni się we
        "wcześnie" - postanowił w końcu.
      </p>
      <p class="dots"> (...) </p>
      <p>
        Usłyszał, jak Morgan wchodzi do pokoju. Przewrócił się na drugi bok i spojrzał na dziewczynę. <br>
        <br>
        - Gdzie byłaś? - zapytał niby z nonszalancją, przeciągając się. <br>
        - Hm? W klubie - powiedziała, zdejmując bluzę i spodnie. <br>
        - Chodzisz sama do klubu? - zapytał. <br>
        - Tak - wzruszyła ramionami. <br>
        - Nie chciałaś, żebym poszedł z tobą? <br>
        - A... chciałbyś pójść ze mną? - zapytała dziewczyna, siadając na łóżku. Alex westchnął. <br>
        - W sumie to nie... nie przepadam za takimi miejscami. Raczej jestem piwniczakiem - zażartował. <br>
        <br>
        Morgan uśmiechnęła się. <br>
        <br>
        - Tak myślałam - pochyliła się i pocałowała go delikatnie. <br>
        - Ale zauważyłem, że często cię nie ma - stwierdził odważnie, czego po chwili pożałował, jako że
        wypowiedziane słowa wydały mu się nagle zbyt zaborcze. <br>
        - Bo często chodzę do klubów. Tak mam - skwitowała dziewczyna. Alex odetchnął. Jego była
        najprawdopodobniej obruszyłaby się na jego stwierdzenie i zareagowałaby defensywnie,
        wyciągając ciężkie działa. Potrząsnął głową, nie chciał teraz o niej myśleć. <br>
        - Okej - odparł na to i uśmiechnął się. Czuł, że może zaufać Morgan, że jest z nim szczera nawet,
        jeśli odpowiedź na jego pytanie mogłaby mu się nie spodobać. Ale jednocześnie ukłuło go to, jak
        enigmatycznie mówi o tym, co robiła w nocy. Aby znać szczegóły, musiałby dopytać, a nie
        zamierzał tego robić. <br>
        <br>
        Helen miała rację, nie chciał jej spłoszyć.
      </p>
      <p class="dots"> (...) </p>
      <p>
        Morgan zrzuciła buty, przekręciła zamek w drzwiach i od razu poszła do łazienki, nie zdejmując
        kurtki. Gdy myła zęby i patrzyła na swoje odbicie w lustrze pomyślała, że to niesamowite. Czy ona
        naprawdę była już dorosła? <br>
        <br>
        A nic się nie zmieniła, w takich chwilach czuła to najbardziej. Stojąc bosymi stopami na zimnej
        podłodze, w kurtce, pod którą miała jedynie cienki, czarny podkoszulek, w tych samych podartych,
        granatowych spodniach... Gdy zegar pokazywał godzinę zbyt późną, by mówić o rozsądnym
        położeniu się spać a zbyt wczesną, by zacząć nowy dzień... Gdy w jej krwioobiegu hulały toksyny,
        tak znajome i pewne, gdy jej myśli były ulotne i niemożliwym było skupienie uwagi na choć jednej
        z nich... <br>
        <br>
        Nic się nie zmieniła. <br>
        <br>
        Zsunęła kurtkę z ramion i odwiesiła ją na wieszak, przechodząc z łazienki do łóżka. Przystanęła na
        chwilę, by spojrzeć na postać śpiącą w pościeli. <br>
        <br>
        Tak, tutaj miała pewien dysonans. <br>
        <br>
        Jakże Morgan mogła pozostać taka sama, kiedy okoliczności tak diametralnie się różniły? Kiedy
        życie z dnia na dzień, w samotności, którą świadomie wybierała, kiedyś, dawniej... Teraz już nie
        pasowało, wręcz nie było możliwe, bo pojawił się on. I został. Czy tylko tyle wystarczyło, by ta
        chwila, gdy czuła, że wciąż jest dawną Morgan, zniknęła gdzieś w otchłani wspomnień? Czy dawna
        Morgan była jedynie historią, która tak bardzo się broniła, by nie zostać zapomnianą? Tworząc
        iluzje, chwytając się najmniejszych znaków, jak ta kurtka czy bose stopy, by dać desperacko do
        zrozumienia, że jeszcze nie umarła? <br>
        <br>
        W takim razie... coś chyba było na rzeczy. Chyba Morgan się jednak troszkę zmieniła. <br>
        <br>
        Uśmiechnęła się widząc, jak Alex, jakby czując, że dziewczyna go obserwuje, przeciąga się i
        otwiera powoli oczy. <br>
        <br>
        - Która godzina? - spytał półprzytomnie. <br>
        - Chwilkę po trzeciej - powiedziała Morgan cicho, siadając na skraju łóżka. Alex westchnął i
        przeciągnął się raz jeszcze. <br>
        - Jesteś po prostu niemożliwa. <br>
        - Niemożliwe jest to, że wróciłam na noc - mruknęła dziewczyna, zdejmując spodnie - I że nie
        przyprowadziłam nikogo ze sobą. <br>
        - Jezu, Morgan - zaśmiał się Alex i przyciągnął ją do siebie tak, że dziewczyna opadła na pościel.
      </p>
      <p class="dots"> (...) </p>
      <p class="date"> <i> <small> jesień, 2017 </small></i></p>
      <p>
        Siedziały z Helen na kanapie, oglądając jakąś głupią komedię. Morgan nigdy by się nie przyznała,
        że bawią ją takie prymitywne żarty, ale współlokatorka uwielbiała tego typu filmy, więc dobrze
        było razem śmiać się do rozpuku. W dodatku przy Helen nie musiała nikogo udawać. <br>
        <br>
        Sączyła wermut z coca colą i lodem, Helen piła czerwone wino, na gust Morgan zbyt wytrawne.
        Wermut był słodki i przyjemny, zwłaszcza gdy w kieliszku znajdowały się jego śladowe ilości.
        Morgan nie przepadała za mocnym alkoholem, dlatego rozcieńczała praktycznie każdego drinka,
        jaki miał dostać się do jej żołądka. <br>
        <br>
        Dochodziła dwudziesta trzecia, właśnie kończyły film, kiedy do mieszkania wszedł Alex. <br>
        <br>
        - Cześć. <br>
        - Siema - przywitała go Helen, nie odrywając wzroku od ekranu. Alex ściągnął buty w holu i
        podszedł do Morgan, stając z boku kanapy. Ta uniosła głowę i spojrzała na niego. Uśmiechnął się i
        pocałował dziewczynę delikatnie. <br>
        - Chodź, usiądź z nami, obejrzymy prequel, co o tym sądzisz, Helen? - w jednym zdaniu zaprosiła
        Alexa obok siebie na kanapę i zaproponowała oglądanie drugiej komedii. Była w doskonałym
        humorze, po ciężkim dniu w studiu nagraniowym mogła w końcu odpocząć. W dodatku jutro miała
        wolne, więc chwilowo napawała się nicnierobieniem. <br>
        - Jasne! - Helen ochoczo przystała na propozycję i podeszła do podłączonego do telewizora
        komputera, by poszukać filmu i go włączyć. <br>
        - Jak tam zajęcia? - Morgan odwróciła się w kierunku Alexa, który nadal stał obok niej. <br>
        - Cieszę się, że już się skończyły i że jutro mam wolne - powiedział mężczyzna - to znaczy,
        dzieciaki są spoko, niektóre mają nawet troche talentu ale ciągły hałas jest jednak męczący -
        westchnął ciężko i poszedł do łazienki. <br>
        <br>
        Helen włączyła film, lecz nacisnęła stop, czekając na Alexa. Dolała sobie w międzyczasie wina i
        usiadła obok Morgan na kanapie. Ze zdziwieniem skontestowała, że dziewczyna jest dopiero w
        połowie swojego trunku. <br>
        <br>
        - Tak, tak, wiem, jestem boleśnie powolna - przyznała, dostrzegając wymowne spojrzenie
        współlokatorki. Ta pokiwała głową i pociągnęła łyk ze swojego kieliszka. <br>
        - Hej, dziewczyny, możemy poczekać jeszcze chwilę? Desperacko potrzebuję zapalić - Alex
        wychynął z łazienki. <br>
        - Jasne, idź - machnęła ręką Helen i zatopiła się w telefonie. <br>
        - Morgan? - spytał Alex. <br>
        - Tylko dla towarzystwa - wstała z kanapy - A może nie - po drodze zgarnęła swoje papierosy i
        zapalniczkę. <br>
        <br>
        Razem wyszli na balkon. Morgan zawsze uwielbiała ten widok. Zapaliła papierosa i uczynnie
        podała ognia Alexowi. Ten pokiwał głową w ramach podziękowania. Morgan przymknęła
        dokładniej drzwi do pokoju. Alex oparł się łokciami o barierkę i wypuścił dym. <br>
        <br>
        - Jesteś, kurwa, na haju - powiedział, nie patrząc na Morgan. Ta stanęła obok niego. <br>
        - Nie, ty jesteś - powiedziała głosem niewiniątka, wskazując dłonią z papierosem na jego skręta. <br>
        - Wiesz, o czym mówię. Czy moja siostra też to brała? To... cokolwiek to jest. <br>
        - Nie wiem, co masz na myśli, jestem trzeźwa jak niemowlak. <br>
        - Jesteś? - spytał i spojrzał jej prosto w oczy. A więc to one ją zdradzały. Oczywiście, przecież
        skończyły jej się krople do oczu, zapomniała że te zwodniczo malutkie zielone tabletki miały takie
        działanie. A przecież wzięła tylko jedną... i to godzinę temu. Zaklęła w myślach. Zapomniała się na
        śmierć. <br>
        - Nie - przyznała w końcu - Ale przysięgam, Helen niczego nie brała. Nawet nie wie, że ja coś brałam. <br>
        - Ale dlaczego? - nie mógł zrozumieć Alex - Dlaczego w ogóle coś brałaś? <br>
        - Źle reaguję na alkohol. I po prostu... nie wiem - zastanowiła się - Miałam naprawdę ciężki dzień.
        Chciałam się zrelaksować i uspokoić myśli, tak mi się wydaje. Założę się, że palisz zioło z tego
        samego powodu. <br>
        - Więc nie powinienem cię oceniać, huh - mruknął Alex, odwracając się z powrotem w stronę miasta. <br>
        - Daj spokój - Morgan zgasiła papierosa i dotknęła pleców Alexa - Naprawdę to robimy? - wspięła
        się na palce i pocałowała go w szyję, tuż za uchem. Na szczęście rolety były zasunięte, więc nie
        musiała się martwić o przyzwoitość Helen. Jedną ręką objęła mężczyznę w pasie, drugą delikatnie
        skierowała jego twarz w swoją stronę, opuszkami palców musnęła jego policzek i usta. Pod palcami
        czuła delikatny zarost, który zaczynał powoli być widoczny. Alex zgasił skręta i pokręcił głową,
        patrząc na dziewczynę. Ta uśmiechnęła się lekko i pocałowała go najpierw w policzek, przy kąciku
        ust, następnie w usta. <br>
        <br>
        - Jak ty to robisz... - Alex znów pokręcił głową. Zamrugał i uwolnił się spod uroku dziewczyny, na
        co ta wycofała się i rzuciła wzrokiem po raz ostatni na miasto. Alex wypuścił powietrze i zrobił to
        samo. <br>
        - Wiesz co... myślę że powinniśmy o tym porozmawiać - Morgan spojrzała na niego niewyraźnie,
        więc dodał - O narkotykach. <br>
        - Nigdy o tym nie rozmawialiśmy - pokiwała głową - Ale nie masz się o co martwić. <br>
        - Więc, co dziś wzięłaś? - spytał Alex. <br>
        <br>
        Morgan wzruszyła ramionami i wyciągnęła z kieszeni plastikowy woreczek z dwiema zielonymi
        tabletkami - Możesz spróbować, jeśli chcesz, ale szczerze mówiąc, nie mieszałabym tego z ziołem. <br>
        <br>
        - Nie dziś, ale dzięki - uśmiechnał się mężczyzna, ukontentowany faktem, że Morgan była z nim
        szczera. Rozbrajająco szczera. <br>
        - Powinniśmy wracać, zanim Helen zaśnie - zauważyła Morgan, na co Alex przytaknął. Otworzył
        drzwi balkonowe i puścił dziewczynę przodem.
      </p>
      <p class="dots"> (...) </p>
      <p>
        Morgan obudziła się obok Alexa. Ten jeszcze spał, więc dziewczyna wstała tak, aby go nie
        niepokoić. Narzuciła na swoje nagie ciało długą koszulę i poszła wziąć prysznic. Helen, Morgan i
        Alex mieli w swoim mieszkaniu najlepszy prysznic na świecie. Z deszczownicą. <br>
        <br>
        Założyła czarną bieliznę pod wspomnianą koszulę i zrobiła sobie kawę, trunek, jakiego Alex nie
        zwykł pić. Usiadła przy dużym, dachowym oknie loftu, co trochę przypominało jej czasy liceum.
        Wtedy też czasami tak siadała, lecz widok z okna był zgoła inny. Wcześniej obserwowała
        osiedlowy plac zabaw i fragment parku, dziś miała przed sobą całe miasto. A za sobą tyle przeżyć...
        starczyłoby ich, żeby obdzielić ze trzy osoby. <br>
        <br>
        Podziękowała w myślach upływającemu czasowi, że nie jest już w liceum. <br>
        <br>
        Alex wstał i zrobił sobie kubek zielonej herbaty. Morgan powitała go spojrzeniem, na co on
        odpowiedział tym samym. <br>
        <br>
        Niesamowite, jak bardzo byli kompatybilni.
      </p>
      <p class="dots"> (...) </p>
      <p>
        Temat narkotyków wrócił do nich jak bumerang kilka dni później. Alex i Morgan siedzieli na
        balkonie i podziwiali zachód słońca malujący niebo wieloma odcieniami różu, fioletu i czerwieni.
        Morgan piła whisky z colą, która, jak skontestowała wcześniej, zaskakująco dobrze jej tego dnia
        wchodziła. Była to już jej trzecia szklanka a ona nie czuła się jeszcze źle. Jej towarzysz za to
        otworzył sobie piwo, które pił nonszalancko prosto z butelki. <br>
        <br>
        Morgan wodziła palcem po przedramieniu Alexa, które przyozdobione było tatuażem
        przedstawiającym smoka, wykonanym w stylu watercolor. Pomarańczowo – brązowy z domieszką
        zieleni jaszczur, jak zwykła go nazywać kąśliwie Morgan, idealnie pasował do jasnej karnacji
        mężczyzny i jego blond włosów. <br>
        <br>
        - Opowiedz mi o swojej historii z narkotykami - powiedział, łapiąc Morgan za rękę. Dziewczyna
        spojrzała na niego z niedowierzaniem. <br>
        - Teraz? <br>
        - Zły moment? <br>
        - Właściwie... chyba nigdy nie będzie dobrego momentu - przyznała Morgan - Ale trochę mnie zaskoczyłeś. <br>
        - Myślałaś, że odpuściłem temat? <br>
        - Wygodnie było tak myśleć. <br>
        <br>
        Alex zaśmiał się cicho i pociągnął łyk piwa. Słońce prawie już zaszło, robiło się chłodno.
        Mężczyzna narzucił na siebie ciemnobrązową kurtkę, którą wcześniej powiesił na oparciu krzesła, i
        zapalił papierosa. Morgan po chwili zrobiła to samo. <br>
        <br>
        - Powiedz mi - podyktował Alex. <br>
        - Co chcesz wiedzieć? <br>
        - Wszystko, czego mi nie powiedziałaś za pierwszym razem. <br>
        - Cholera, nie bardzo pamiętam co ci powiedziałam. <br>
        - Powiedziałaś, że użyłaś tabletki żeby się zrelaksować - przypomniał jej Alex. <br>
        - Tak, i? <br>
        - To prawda? - dopytał mężczyzna. Morgan spojrzała na niego podejrzliwie. <br>
        - Tak - odparła z ociąganiem. <br>
        - Ale to nie jest cała prawda, mam rację? <br>
        - Uh, nie - przyznała dziewczyna po chwili - Używam różnych narkotyków wtedy, kiedy mam na to
        ochotę. Nie tylko po to, żeby się zrelaksować. <br>
        - Jakich? Twardych? Miękkich? Jak długo? Dlaczego? <br>
        - Cholera, to jest bardzo dużo pytań. <br>
        - Zacznij od początku - podpowiedział Alex. <br>
        - Odkąd miałam czternaście lat... zaczęłam od miękkich, później weszły też twarde... wydaje mi się,
        że spróbowałam wszystkich narkotyków, które... - urwała, prawie dodając "sprzedaję", na szczęście
        powstrzymała się w porę - ...które są dostępne w tym mieście. <br>
        <br>
        Alex na szczęście zignorował zarówno fakt, że Morgan wcale nie zaczęła od pierwszego pytania, jak i to, że
        pominęła ostatnie. <br>
        <br>
        - Miałaś czternaście lat... - powiedział mężczyzna, gasząc papierosa w popielniczne - Dlaczego
        zaczęłaś tak wcześnie? <br>
        - Cóż, pewnego dnia opowiem ci o mojej gównianej rodzinie, ale to materiał na inną rozmowę -
        oświadczyła Morgan - Po prostu mi się spodobało. I nigdy nie rzuciłam. I lubię myśleć, że tak
        naprawdę nigdy się nie uzależniłam. Nie wiem, moje ciało wydaje się być okej z większością
        substancji psychoaktywnych, natomiast jeśli chodzi o alkohol... - wzruszyła ramionami - Mój
        organizm ma własne preferencje. <br>
        - I próbowałaś też twardych narkotyków? <br>
        - Och, tak, ale zjazd był zawsze najgorszy. Więc nie są one moim ulubionym rodzajem... wiesz,
        staram się być na swój sposób odpowiedzialna, zatem używam ich tylko wtedy, kiedy okoliczności
        na to pozwalają. <br>
        - Stąd te ślady na przedramionach... po heroinie? <br>
        - Tak - przyznała niechętnie - Myślałam, że nie będę w stanie wbić sobie igły, ale... - urwała i znów
        wzruszyła ramionami. Z jakiegoś powodu czuła się niewłaściwie opowiadając o tym Alexowi. <br>
        <br>
        On... za bardzo przypominał jej Kai w tych sprawach, co Morgan uświadomiła sobie dopiero kładąc
        się spać tej nocy. Alex zasnął niemal od razu. Dziewczyna natomiast leżała bezsennie w łóżku z
        rękoma założonymi pod głową, gapiąc się w sufit dopóty, dopóki nie zaczęło świtać na zewnątrz.
      </p>
      <p class="dots"> (...) </p>
      <p>
        Półtora roku temu postanowiła sobie, że już nigdy nikogo nie wprowadzi w heroinowy świat.
        Sprawa Kai moralnie prześladowała ją nawet po śmierci dziewczyny. Wciąż widziała analogie, nie
        potrafiła zapomnieć, chociaż wyrzuty sumienia nie ścinały jej z nóg, jak wcześniej. Fakt, że Kai
        nieszczególnie zasmakowała w "bohaterce". Morgan nie mogła się dziwić, pierwszy raz gdy
        dziewczyna zażyła, o mały włos śmiertelnie nie przedawkowała. A Morgan nie umiała jej pomóc,
        gdyż sama była na heroinowym haju i mało co ją wtedy obchodziło. A Kai upadła na twarz i dostała
        koszmarnych drgawek, po czym straciła przytomność. Gdy Morgan odzyskała nieco jasności
        umysłu, udało jej się ocucić koleżankę. Podała jej wody, jakby to miało czemukolwiek zaradzić. W
        końcu Kai doszła do siebie, ale heroiny więcej nie tknęła. Za to zainteresował ją bardzo inny
        asortyment Morgan. Zanim ta się zorientowała, jej przyjaciółka była wkopana po uszy. Miała
        wyjątkowe predyspozycje do uzależnień, a obudzenie ich było wyłączną winą Morgan. <br>
        <br>
        Alex pali zioło i na tym powinien poprzestać, zawyrokowała w myślach następnego dnia, gdy
        wstała po bezsennej nocy z łóżka. Niepotrzebnie w ogóle zaproponowała mu te tabletki, całe
        szczęście że nie skorzystał. <br>
        <br>
        Upewniła się, że jej dilerska torba nie wzbudza podejrzeń i poszła do łazienki. Ochlapała twarz
        chłodną wodą, starając się nie patrzeć w lustro. Nie czuła się najlepiej. Mimo, że od łóżka do
        łazienki dzieliło ją zaledwie kilka kroków, jej serce waliło jak młot odkąd wstała z pozycji leżącej.
        Znała dobrze to uczucie, jej puls będzie się powoli uspokajał o ile nie będzie za bardzo szaleć.
        W końcu się doigrała. Od jakiegoś czasu bardzo uważała z tym, co brała. Denerwowało ją to często,
        zwłaszcza gdy miała w planach wyjście. Zwłaszcza gdy handlowała. <br>
        <br>
        Tego dnia zrobiła mocniejszy makijaż niż zwykle. Ubrała czarny top i ciemnozieloną spódniczkę w
        kratę, do tego czarne zakolanówki i ciemnoszarą kurtkę. Na szyi zawiesiła ciężki wisiorek, na palec
        wsunęła czarno-srebrny pierścionek. Ubierając glany rzuciła ostatnie spojrzenie na śpiącego Alexa i
        uśmiechnęła się do siebie, po czym złapała torbę i wyszła z mieszkania. Możliwe, że Alex będzie
        później zły, że zniknęła bez słowa, ale nie zamierzała go budzić. Schodząc po schodach czuła, że
        oczy jej się zamykają i kręci jej się w głowie. Przystanęła na półpiętrze, z torby wyciągnęła mały
        pakunek. Zgrabnie, z wprawą właściwą tylko wieloletniemu używającemu, uformowała na
        parapecie cienką kreskę amfetaminy i, upewniwszy się, że nikt nie nadchodzi, szybko ją wciągnęła.
        Wiedziała, że to ją otrzeźwi. Że to jednak będzie dobry dzień.
      </p>
      <p class="dots"> (...) </p>
      <p>
        - Nie wrócę dziś do domu - rzuciła Morgan, gdy Alex zadzwonił do niej około północy. Mężczyzna
        westchnął i potarł czoło. Był zmęczony. <br>
        - Nie masz czasami jutro na rano do pracy? <br>
        - Och, spadaj - odparła. Alex prawie mógł usłyszeć, jak dziewczyna przewraca oczami. <br>
        <br>
        Ostatecznie nie miał nad nią żadnej kontroli. <br>
        <br>
        - Zawsze robisz to, co chcesz, prawda? <br>
        - Powinieneś czasami tego spróbować. <br>
        <br>
        O Panie, zaczynał już mieć jej dość. Nie był to pierwszy raz, kiedy wywinęła mu taki numer. <br>
        <br>
        - Jesteś ze znajomymi? <br>
        - Jasne. <br>
        <br>
        Cisza. Długa cisza. <br>
        <br>
        - Jesteś pewna, że nie chcesz, abym cię odebrał? <br>
        - Tak, jestem pewna. Ale dziękuję - odpowiedziała krótko, po czym znów zapadła cisza. <br>
        <br>
        Alex jęknął w duchu. <br>
        <br>
        - W porządku. Dobranoc - wymamrotał i rozłączył się, zanim Morgan zdążyła również życzyć mu
        dobrej nocy. <br>
        <br>
        Wykończony.
      </p>
      <p class="dots"> (...) </p>
      <p>
        - Dlaczego sobie to robisz? <br>
        <br>
        - Ja... cóż... nie wiem - wzruszyła ramionami, ostrze przesuwało się po jej nodze, dzieląc skórę na
        dwie części, zostawiając piękną, czerwoną linię. Po chwili zaczęła krwawić. Dziewczyna patrzyła
        na pojawiające się krople z zafascynowaniem. Tak dawno tego nie robiła. Tęskniła.
        Ciemne, proste włosy zakrywały jej twarz, zakrywały drżące wargi i rozszerzone źrenice. Siedziała
        na drewnianej ławce w parku nad stawem. Znajomi porozkładali się dookoła, śpiący lub
        nieprzytomni. Ona i Vince byli jedynymi żywymi duszami w okolicy. Świtało. Za godzinę musiała
        być w pracy. Wszystko wydawało się być tak surrealistyczne, co było normalne jak na dwie
        nieprzespane noce z rzędu. Narkotyki miały niewielki udział w jej samopoczuciu. <br>
        <br>
        Podciągnęła z powrotem zakolanówkę, czas się zbierać. Zostawiła towarzyszy, wsiadła na rower i
        pojechała do studia. <br>
        <br>
        Nie wstąpiła do mieszkania, nie miała ochoty na spotkanie z Alexem. W domu kultury był dostęp
        do prysznica, z garderoby wyciągnęła jakieś ubrania, które względnie się nadawały do noszenia na
        co dzień. Pięć minut przed rozpoczęciem pracy wyglądała już prezentowalnie, choć jej źrenice
        nadal nie wróciły do normalnych rozmiarów. Ale miała to gdzieś, podobnie jak inni ludzie. Każdy
        przecież dba tylko o siebie, koniec końcow.
      </p>
      <p class="dots"> (...) </p>
      <p>
        - Let's get high together - rzucił Alex, gdy tylko Morgan weszła do mieszkania, półprzytomna ze
        zmęczenia. <br>
        - Co? - zmarszczyła brwi, zrzucając buty i ziewając przeciągle. <br>
        - No dalej - Alex podszedł do niej i oparł się o ścianę. W jego ruchach było coś gwałtownego, w
        jego głosie można było wyczuć nutę zniecierpliwienia i pewnej... gotowości? A może
        zdesperowania? Morgan była zbyt zmęczona, by prawidłowo określić to, co widzi i słyszy, ale
        miała przeczucie, że nie wróży to niczego dobrego. <br>
        - Chcesz się ze mną naćpać? <br>
        - Chcę zobaczyć, o co tyle szumu. Co to takiego co sprawia, że znikasz na całe noce, ignorujesz
        mnie, moje uczucia do ciebie, że traktujesz mnie tak, jakbym był nikim, nieistotnym dodatkiem do
        twojej egzystencji. No dalej - powtórzył - Zróbmy to razem. Nie zostawiaj mnie więcej samego. <br>
        <br>
        Morgan spojrzała na mężczyznę, w jego oczach dostrzegła łzy. <br>
        <br>
        Cholera, nie zasłużył na to, pomyślała. Poczuła, jak wzbiera się w niej pogarda dla samej siebie. Jak
        mogła myśleć, że nie ma żadnego wpływu na niego? Jak mogła myśleć, że Alex jest inny, niż
        wszyscy? Że nie jest w stanie zrobić mu krzywdy? <br>
        <br>
        Przez chwilę rozważała, czy to nie jest dobry moment na złoty strzał, lecz nie doszła do żadnego
        konkretnego wniosku, więc, podobnie jak kiedyś, postanowiła zawierzyć swój los przeznaczeniu. <br>
        <br>
        - Dobrze - zgodziła się i wyciągnęła z torby pakunek z heroiną. Alex początkowo otworzył szeroko
        oczy ze zdumienia, ale po chwili powróciło jego zrezygnowanie i obojętność wobec możliwych
        konsekwencji. Poszli razem do pokoju i zamknęli za sobą drzwi. Atmosfera między nimi była tak
        gęsta, że niemal można było zauważyć iskry i błyskawice. <br>
        <br>
        Nie robimy tego z właściwych powodów, pomyślała dziewczyna. Nie śmiała jednak nic zrobić, aby
        poprawić sytuację, w jakiej się znaleźli. Stwierdziła, że skoro nawarzyła sobie piwa, musi teraz je
        wypić w sposób określony przed chwilą przez Alexa. Płynąć z prądem, jak to miała w zwyczaju. I
        za nic mieć poprzednio składane samej sobie obietnice, że nie wpuści już nigdy nikogo do tego
        fragmentu swojej rzeczywistości. <br>
        <br>
        - Najpierw ty - zadecydowała Morgan, przygotowując sprzęt. Łyżeczka, strzykawka, igła. Tak
        samo, jak wcześniej. <br>
        <br>
        Nie miała najmniejszego problemu ze znalezieniem żyły w przedramieniu Alexa. Mężczyzna usiadł
        na podłodze i zamknął oczy. Gdy heroina dostała się do jego krwiobiegu, westchnął cicho i
        uśmiechnął się słabo. <br>
        <br>
        Wszedł do jej świata. Z przytupem, wyważając drzwi. <br>
        <br>
        Morgan usiadła obok niego i, po dłuższej chwili, znalazła miejsce, które nadawało się do wkłucia. <br>
        <br>
        - Przepraszam - wyszeptała. Miała nadzieję, że jej ledwo żywy organizm nie wytrzyma kolejnej
        dawki używki i po prostu podda się zabójczemu odurzeniu, a ona będzie mogła zostawić ten świat,
        w którym spowodowała tyle cierpienia.
      </p>
      <p class="dots"> (...) </p>
      <p>
        Morgan śmiała się później ze swojego dramatyzmu w tamtej chwili. Och, tak, skrzywdziłam Alexa,
        skrzywdziłam Kai, muszę więc umrzeć... Cóż za patetyczność, istna sztuka teatralna, dramat
        rozegrał się w jej głowie. I oczywiście, że musiała do tego użyć akurat heroiny, dopalacze byłyby za
        mało spektakularne. Śmiech na sali. <br>
        <br>
        Co prawda, byłoby to zabawniejsze, gdyby nie to, że Alex... on... cóż. Dla niego nie był to
        chwilowy wgląd w świat Morgan, zwykła ciekawość. Morgan wyczuwała w nim gotowość do
        autodestrukcji. <br>
        <br>
        Jak mogła tego wcześniej nie zauważyć? <br>
        <br>
        Alex nie był tak silny, jak się spodziewała. Myślała, że był jej ostoją normalności, czymś
        niezmiennym, niewzruszalnym. Nawet on miał jednak swoje granice, które Morgan codziennie
        bezrefleksyjnie przekraczała. Mogłaby się bronić, że nie wiedziała. Nie chciała go skrzywdzić. <br>
        <br>
        Nie, nie zamierzała się usprawiedliwiać. <br>
        <br>
        Alex wpadł w heroinę po uszy. Była łatwo dostępna dzięki Morgan, która przecież miała pokaźny
        zapas narkotyków w swojej torbie. Alex nie pytał, skąd je ma i dlaczego tak dużo. Dziewczyna
        wiedziała, że on wie mimo, że nie ujawniła się przed nim i nie miała takiego zamiaru. Wszak z
        dwojga złego lepiej dla niego było brać pod jej kontrolą, w domu, w bezpiecznym miejscu, niż
        wkręcić się w handel i większe kłopoty, być może długi. <br>
        <br>
        Ten fikołek moralny działał do czasu. Do czasu, gdy Alex porzucił dodatkową pracę przy lekcjach
        gdy na gitarze a jego podstawowa praca była zagrożona - często się spóźniał, często był na głodzie,
        poddenerwowany lub przeciwnie, apatyczny i obojętny. Jakby mu nie zależało. <br>
        <br>
        Do czasu, gdy zaczął potrzebować więcej. <br>
        <br>
        Morgan kończyła swoją zmianę w pracy, była zajęta chowaniem sprzętu muzycznego do kanciapy. <br>
        W słuchawkach leciał utwór zespołu Nine Inch Nails. <br>
        <br>
        "You and me <br>
        We're in this together now" <br>
        <br>
        Jak bardzo zmieniła się jej interpretacja tego utworu pod wpływem ostatnich wydarzeń. <br>
        <br>
        "Until the very end of me <br>
        Until the very end of you" <br>
        <br>
        Łza zakręciła się w jej oku. Jak bardzo chciała wrócić do poprzedniego znaczenia słów tej piosenki. <br>
        <br>
        Ktoś klepnął ją w ramię, odwróciła się gwałtownie, ściągając słuchawki. <br>
        <br>
        - Masz jeszcze? <br>
        - Hm? <br>
        - Pytam, czy masz jeszcze - powtórzył Alex ze zniecierpliwieniem. Morgan przyjrzała się
        mężczyźnie. Miał bladą twarz, podkrążone i przekrwione oczy, ręce mu się trzęsły. Ubrany był w
        dres, co kiedyś mu się nie zdarzało. Włosy zmierzwione, prawdopodobnie nie pomyślał nawet o ich
        uczesaniu, jego głowę bowiem zaprzątało jedno. <br>
        - Nie mam. Następny odbiór za tydzień - odpowiedziała Morgan niepewnie. Jakim cudem już mu
        się skończyła? W tym miesiącu nie sprzedała ani grama heroiny, wszystko oddała Alexowi. Może
        popełniła błąd, może powinna była wydzielać mu dawki... <br>
        - No to, kurwa, świetnie - zdenerwował się - Sprzedałaś resztę? <br>
        - Jaką resztę, Alex, wszystko tobie oddałam. <br>
        - Nie wierzę, na pewno masz więcej. Zawsze masz. <br>
        - Alex, szczerze mówiąc - zaczęła spokojnie Morgan - to nawet gdybym miała... - pokręciła głową -
        Widzisz, jak ty wyglądasz? Widzisz, co się z tobą dzieje? Wpadłeś w bagno. Nie dałabym ci więcej,
        to mogłoby się źle skończyć. <br>
        - Teraz udajesz świętą? Rozsądną? Kurwa, Morgan... - rozejrzał się nerwowo, ręką przeczesał włosy
        i zacisnął powieki, jakby światło w audytorium go drażniło - Jeśli nie dostanę od ciebie, pójdę do
        Marty'ego. <br>
        <br>
        Morgan spojrzała na mężczyznę z niedowierzaniem. Mimo, że Alex nie wiedział o historii łączącej
        Marty'ego, Kai i Morgan, dziewczyna odebrała to jako cios poniżej pasa. Bez słowa minęła
        mężczyznę i chwyciła stojący za nim tomtom. Jeszcze tylko dwa bębny i będzie mogła wyjść na
        papierosa. <br>
        <br>
        - Hej, mówię do ciebie! - krzyknął Alex, gdy dziewczyna zniknęła w kanciapie. <br>
        - Wiem - odparła sucho - Muszę pomyśleć. <br>
        - Byle nie za długo - powiedział mężczyzna i ruszył w kierunku wyjścia. Morgan szybko uwinęła się z
        resztą sprzętu, pozamykała pomieszczenia i oddała klucze w portierni. <br>
        <br>
        Wyszła na zewnątrz. Było ciemno, nie było widać gwiazd, tylko szare, szare chmury. Przypomniała
        sobie rozmowę z Magdą po śmierci Kai. <br>
        <br>
        Poczuła, że robi jej się niedobrze.
      </p>
      <p class="dots"> (...) </p>
      <p class="date"> <i> <small> zima, 2017 </small></i></p>
      <p>
        - Morgan, proszę cię, pomóż mi... Ja chcę przestać, naprawdę, to mnie zabija... proszę cię... -
        usłyszała jakby z oddali, głos mężczyzny wybudził ją ze snu. Powoli otworzyła oczy i ujrzała
        klęczącego przy łóżku Alexa. Opierał łokcie o materac, jakby się modlił, w oczach miał łzy, był
        roztrzęsiony. Morgan usiadła, opierając się o zagłówek i złapała go za rękę. Dłoń miał lodowatą. <br>
        <br>
        - Co się stało? - spytała niewyraźnie. <br>
        <br>
        - Zróbmy coś, wyjedźmy daleko stąd, nie wytrzymam życia w tym mieście, to dla mnie za dużo... -
        wyszeptał nerwowo - Nie wytrzymam dłużej - powtórzył. Morgan spojrzała na mężczyznę. Raczej
        nie był jeszcze na głodzie, tak wynikało z jej pośpiesznie poczynionych obliczeń. Wydawał się
        jednak mieć moment świadomości. Jakby dotarła do niego beznadziejność sytuacji, w której się
        znalazł. <br>
        <br>
        - Alex... - zaczęła, nie bardzo wiedząc jednak, jak skończyć. <br>
        <br>
        - Skończmy z tym, albo skończmy ze sobą - powiedział i wstał. Podszedł do okna, potem znów do
        łóżka i znów do okna. Nerwowo chodził po pokoju, przeczesując włosy i strzepując dłonie, jakby
        próbował pozbyć się z nich brudu. <br>
        <br>
        To zaszło za daleko. <br>
        <br>
        - Dobrze - powiedziała Morgan łagodnie - Załatwię to. Rzucę handlowanie. Pojedziesz...
        pojedziemy na odwyk. I zaczniemy od nowa. <br>
        <br>
        - Dobrze - powtórzył po niej Alex i usiadł na podłodze, plecami opierając się o łóżko. Morgan
        pogłaskała go po głowie i ramionach uspokajająco. Jednocześnie zachodziła w głowę, co ma teraz
        zrobić. Obiecać było tak łatwo, szczególnie gdy Alex właśnie tego potrzebował. <br>
        <br>
        Dziewczyna musiała podjąć decyzję, czy rzuci wszystko w cholerę, zgodnie z wypowiedzianymi
        przed chwilą słowami, czy też będzie patrzyła, jak Alex umiera.
      </p>
      <p class="dots"> (...) </p>
      <p>
        "Oh... the things I do for love" pomyślała Morgan idąc na spotkanie z szefem. W głębi duszy czuła,
        że to nie pójdzie tak łatwo, on... oni nie pozwolą jej tak po prostu odejść. Była z nimi związana tak
        długo, nigdy nie zawodziła, a mimo to... lub może właśnie dlatego nie wypuszczą jej ze swoich rąk
        bez walki. <br>
        <br>
        Westchnęła cicho i skręciła w boczną uliczkę między starymi kamienicami. Tego dnia sprzedała
        ostatnie tabletki, wszystko co miała, oprócz jednej, którą miała za chwilę zażyć by odtąd pozostać
        czysta. Być może na zawsze, lecz nie chciała myśleć w ten sposób. Będzie czysta, dopóki Alex nie
        wyjdzie z tego gówna, w które go wpakowała. To przecież nie mogło trwać aż tak długo... prawda? <br>
        <br>
        Zostawiła sobie również cztery działki z heroiną, które zdawały się ważyć tonę, ciążyły jej przy
        każdym kroku. Zamierzała ceremonialnie rozsypać proszek w jakimś ładnym miejscu. <br>
        <br>
        Tak, miała skłonności do teatralności. <br>
        <br>
        Nie wróci do handlowania, co to, to nie. Nie, jeśli spotkanie z szefem przyniesie, jakimś cudem,
        oczekiwany efekt. <br>
        <br>
        Tego akurat nie będzie jej żal.
      </p>
      <p class="dots"> (...) </p>
      <p>
        - Cóż, Morgan... jesteś wystarczająco inteligentna, by wiedzieć, że nie mogę pozwolić ci odejść. <br>
        - Spłaciłam swój dług. Z nawiązką, kwiatkami i czekoladkami. <br>
        - I masz dość rozeznania w temacie, żeby się domyślić, że to nie o pieniądze tutaj chodzi. <br>
        - A ty siedzisz w tym na tyle długo, żeby mieć sposoby na osoby, którym do głowy przyjdzie sypnąć. <br>
        - Nie mogę ryzykować. Z tobą jest o tyle łatwiej, że... cóż, twoje nagłe zniknięcie nikogo nie
        zaniepokoi. <br>
        - Mógłbyś się zdziwić. Trochę się u mnie zmieniło. <br>
        - Tak... kto by pomyślał. Morgan, rezygnująca z życia dla jakiegoś ćpuna. Stać cię na więcej. Masz
        ostatnią szansę. <br>
        - Steve, podjęłam już decyzję. Wierz mi, nie było to łatwe. Myślę, że przez wzgląd na to, że to ja,
        Morgan, cię o to proszę... cóż... znasz mnie. Jeśli mówię, że dokonałam wyboru i że nie masz się
        czego obawiać... Akurat mi możesz zaufać. Jeśli masz wierzyć komukolwiek z tego brudnego
        świata... <br>
        - To właśnie tobie? <br>
        - Tak. Znasz mnie - powtórzyła. <br>
        - Mógłbym zrobić dla ciebie wyjątek. Choć tak, masz rację... znam cię. Wiem, że lubisz się
        ryzykowne atrakcje. Więc, zabawmy się na pożegnanie. <br>
        - Co masz na myśli? <br>
        - Chodź ze mną. <br>
        <br>
        Weszli do magazynu. Wewnątrz panowała praktycznie pustka, gdzieniegdzie stały ułożone w
        kolumny opony, na środku stał stół, w rogu swoje miejsce miał duży kontener, w którym,
        prawdopodobnie, przechowywane były narkotyki. Wnętrze magazynu oświetlone było zwisającą z
        sufitu pojedynczą żarówką. <br>
        <br>
        Morgan zauważyła leżący na stole niewielki rewolwer. <br>
        <br>
        - Pół na pół. Tyle samo pustych, co nabitych. <br>
        - Steve... <br>
        - No dalej. I know you love mayhem. <br>
        - Kurwa, Steve, zmieniłam zdanie. Martwa nie pomogę Alexowi. Zostanę. <br>
        - Nie, słonko. Nie chcę tchórzy w swoim zespole. Słowo się rzekło. Za ten strach w twoich oczach
        zaraz dorzucę kulkę. Strzelaj. <br>
        <br>
        "Oh... the things I do for love"
      </p>

    </div>
  </main>

  <aside>
    <button class="about" onclick="showAbout()"> O mnie </button>
    <ul> Spis opowiadań:
      <li> <a href="story_1.html" class="opo"> Opowiadanie 1 </a> </li>
      <li> <a href="story_1.html" class="opo"> Opowiadanie 2 </a> </li>
      <li> <a href="story_1.html" class="opo"> Opowiadanie 3 </a> </li>
      <li> <a href="story_1.html" class="opo"> Opowiadanie 4 </a> </li>
    </ul>
    <button onclick="topFunction()" id="topBtn" style="display:none"> ^ </button>
  </aside>

</div>

<div class="pagination">
  <a href="story_1.html">1</a>
  <a href="story_1a.html">2</a>
  <a href="story_1b.html">3</a>
  <a class="active" href="story_1c.html">4</a>
  <a href="story_1d.html">5</a>
</div>


<footer>
  <a href="homepage.html" class="back_to_hpg"> Powrót do strony głównej </a>
</footer>

<script>
  let myButton = document.getElementById("topBtn");
  window.onscroll = function() {scrollFunction()};

  function scrollFunction() {
    if (document.body.scrollTop > 250 || document.documentElement.scrollTop > 250) {
      myButton.style.display = "block";
    } else {
      myButton.style.display = "none";
    }
  }
  function topFunction() {
    document.body.scrollTop = 0;
    document.documentElement.scrollTop = 0;
  }
</script>
<script src="https://cdn.jsdelivr.net/npm/sweetalert2@11"></script>
<script src="../js/main.js"></script>

</body>
</html>
